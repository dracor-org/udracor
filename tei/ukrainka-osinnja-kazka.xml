<TEI xmlns="http://www.tei-c.org/ns/1.0" xml:id="u000019" xml:lang="ukr">
  <teiHeader>
    <fileDesc>
      <titleStmt>
        <title type="main">Осіння казка</title>
        <title type="main" xml:lang="eng">An Autumn Tale</title>
        <title type="sub">Фантастична драма</title>
        <author>
          <persName>
            <forename>Леся</forename>
            <surname>Українка</surname>
          </persName>
          <persName xml:lang="eng">
            <forename>Lesya</forename>
            <surname>Ukrainka</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Леся Українка. Енциклопедія життя і творчості</name>
          <idno type="URL">https://www.l-ukrainka.name/uk/Dramas/OsinKazka.html</idno>
          <bibl type="originalSource">
            <title>Леся Українка. Зібрання творів у 12 тт. – К. : Наукова думка, 1975 р., т. 3, с. 183–216.</title>
          </bibl>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="robitnik_3-j" sex="MALE">
            <persName>3-й робітник</persName>
          </person>
          <person xml:id="robitnik_2-j" sex="MALE">
            <persName>2-й робітник</persName>
          </person>
          <person xml:id="majster_4-j" sex="MALE">
            <persName>4-й майстер</persName>
          </person>
          <person xml:id="budivnichij" sex="MALE">
            <persName>Будівничий</persName>
          </person>
          <person xml:id="litsar" sex="MALE">
            <persName>Лицар-в’язень</persName>
          </person>
          <person xml:id="majster_1-j" sex="MALE">
            <persName>1-й майстер</persName>
          </person>
          <person xml:id="shvachka" sex="MALE">
            <persName>Швачка</persName>
          </person>
          <person xml:id="robitnik_5-j" sex="MALE">
            <persName>5-й робітник</persName>
          </person>
          <person xml:id="molodij_hlopets" sex="MALE">
            <persName>Молодий хлопець</persName>
          </person>
          <person xml:id="robitnik_1-j" sex="MALE">
            <persName>1-й робітник</persName>
          </person>
          <person xml:id="printsesa" sex="FEMALE">
            <persName>Принцеса</persName>
          </person>
          <person xml:id="sluzhebka" sex="MALE">
            <persName>Служебка</persName>
          </person>
          <person xml:id="pastuh" sex="MALE">
            <persName>Пастух</persName>
          </person>
          <person xml:id="majster_3-j" sex="MALE">
            <persName>3-й майстер</persName>
          </person>
          <person xml:id="zhinka" sex="FEMALE">
            <persName>Жінка</persName>
          </person>
          <person xml:id="golos" sex="UNKNOWN">
            <persName>Голос</persName>
          </person>
          <person xml:id="robitnik_4-j" sex="MALE">
            <persName>4-й робітник</persName>
          </person>
          <personGrp xml:id="vsja_jurba" sex="UNKNOWN">
            <persName>Вся юрба</persName>
          </personGrp>
          <person xml:id="majster_2-j" sex="MALE">
            <persName>2-й майстер</persName>
          </person>
          <personGrp xml:id="skilka_golosiv" sex="UNKNOWN">
            <persName>Скілька голосів</persName>
          </personGrp>
          <person xml:id="prjaha" sex="FEMALE">
            <persName>Пряха</persName>
          </person>
          <person xml:id="tkalja" sex="FEMALE">
            <persName>Ткаля</persName>
          </person>
        </listPerson>
      </particDesc>
    </profileDesc>
  </teiHeader>
  <standOff>
    <listEvent>
      <event type="print" when="1929">
        <desc/>
      </event>
      <event type="written" when="1905-01-25">
        <desc/>
      </event>
    </listEvent>
    <listRelation>
      <relation name="wikidata" active="https://dracor.org/entity/u000019" passive="http://www.wikidata.org/entity/Q104473826"/>
    </listRelation>
  </standOff>
  <text>
    <front>
      <titlePage>
        <docAuthor>Леся Українка</docAuthor>
        <docTitle>
          <titlePart type="main">Осіння казка</titlePart>
          <titlePart type="sub">Фантастична драма</titlePart>
        </docTitle>
      </titlePage>
    </front>
    <body>
      <div type="act">
        <head>1</head>
        <stage>Темниця без вікон, без дверей. Лицар-в’язень лежить у кутку на соломі
          і спить, на нього падає від низької стелі ледве примітний промінець світла, що пробивається
          крізь малу щілинку в кватирці, зробленій для спускання їжі. Здалека, десь зверху, чутно якийсь
          приглушений простором чи товщею стін голос, що співає пісню.</stage>
        <sp who="#golos">
          <speaker>Голос</speaker>
          <l>Ой, де мій коханий юнак-оборонець? Ой, де забарився?</l>
          <l>Я ж так виглядаю, я ж так припадаю до ясних віконець!</l>
          <l>Чи вмер він, чи так зажурився?</l>
          <l>Навік зажурився і втратив надію до мене дістатись?</l>
          <l>На мить ми зострілись, навік розлучились!</l>
          <l>І я не насмію про нього людей запитатись…</l>
        </sp>
        <stage>Голос затихає, і в ту хвилину лицар прокидається.</stage>
        <sp who="#litsar">
          <speaker>В’язень-лицар</speaker>
          <l>Знов голос той, чи знов та сонна мрія?</l>
          <l>Моя потіха і мої тортури!</l>
          <l>Де, звідки голос той мені лунає?</l>
          <l>Чого він прагне? І чого він просить?</l>
          <l>Що я вчинити маю? Що я можу?</l>
          <l>Ой, що я можу в сій глухій темниці?</l>
          <l>Об слизькі стіни битись головою,</l>
          <l>додолу впасти з розпачу і туги</l>
          <l>і землю гризти, як голодна миш,</l>
          <l>або застигнути з німого жалю,</l>
          <l>холодним стати, наче гад темничний,</l>
          <l>сліпим, байдужим до всього на світі…</l>
          <l>От що я можу, більш нічого, справді,</l>
          <l>хоч би весь світ… та де ж той світ? чи є він?</l>
          <l>Тут темно, тихо, глухо і самотньо!..</l>
          <l>Хоч би кайдани, щоб дзвонили гучно,</l>
          <l>щоб тишу розбивали! Хоч би кат</l>
          <l>прийшов сюди мене на муки брати,</l>
          <l>нехай би ся темниця освітилась</l>
          <l>вогнем тортур і ожила від крику!</l>
          <l>О страднику, великий Прометею,</l>
          <l>тобі я заздрю! Бо в твоїй темниці</l>
          <l>було склепіння – весь намет небесний,</l>
          <l>а стіни – гори, діл – широке море.</l>
          <l>Гучна, простора, осяйна в’язниця!</l>
          <l>Твій кат – орел, твій деспот – громовержець.</l>
          <l>На кожний крик твій озивалась слава</l>
          <l>потрійною луною… Ні, Зевес</l>
          <l>не був тираном низьким, він почесно</l>
          <l>карав своїх сперечників великих,</l>
          <l>а може, руки ті, до громів звиклі,</l>
          <l>не вміли ганьби кидати й неслави</l>
          <l>на голови повинних ворогів.</l>
          <l>О, наш король, пігмей сліпорожденний,</l>
          <l>безсилець боязкий, уміє зручно</l>
          <l>неславою і ганьбою боротись.</l>
          <l>Знав, проклятий, як покарать мене!</l>
          <l>В той день, як він мене сюди закинув,</l>
          <l>в той самий день він підписав декрет,</l>
          <l>що він касує і тортури, й страту</l>
          <l>в своїй державі – ниций лицемір!</l>
          <l>Нехай би на тортурах тіло рвало,</l>
          <l>я був би радий, – може, лютий біль</l>
          <l>примусив би забути про темницю</l>
          <l>і видобув би крик такий з грудей,</l>
          <l>що мури затремтіли б і розпались!..</l>
          <l>Ох, як би я охоче йшов на страту!</l>
          <l>Юрба шуміла б, наче океан,</l>
          <l>і розступалася б передо мною,</l>
          <l>даючи путь величності страждання,</l>
          <l>і в тую мить, як голова моя,</l>
          <l>здійнята високо рукою ката,</l>
          <l>промовила б до всіх багряним словом,</l>
          <l>тиран мій зблід би, він почув би вирок,</l>
          <l>народний вирок: ганьба кроволивцям!</l>
          <l>Але тепер спокій панує в краю,</l>
          <l>як і в темниці. Людська кров мовчить</l>
          <l>і не волає до небес про помсту,</l>
          <l>а тихо ржавіє у млявих жилах…</l>
        </sp>
        <stage>Чутно тихий стук і шерепотіння над стелею. Тонесенька смужка світла зникає, настає повна
          тьма.</stage>
        <l>Ой, що се? Світло згасло! Ніч настала?</l>
        <l>Чого ж так раптом? Певне, їжу спустять.</l>
        <stage>(Жде.)</stage>
        <l>Ні, не спускають… Що то шелестить</l>
        <l>і стукає… Ой, лихо! Закладають</l>
        <l>останній просвіток! Живцем ховають!</l>
        <stage>(Кричить.)</stage>
        <l>Не хочу! змилуйтесь! Ой, краще вбийте,</l>
        <l>одразу вбийте! Мертвого ховайте,</l>
        <l>ви, нелюди! Ой, пробі!</l>
        <stage>Раптом смужка світла знов з’являється, ширша, ніж перше, і якийсь приглушений голос
          шепоче раптово.</stage>
        <sp who="#golos">
          <speaker>Голос</speaker>
          <l>Цитьте, цитьте!</l>
          <l>Мовчіть, на бога! Пропаде рятунок!</l>
        </sp>
        <sp who="#litsar">
          <speaker>В’язень</speaker>
          <stage>(тихше)</stage>
          <l>Рятунок?.. Щастя! Зоре! Ти прийшла,</l>
          <l>ти зглянулась на муки? Ти згадала</l>
          <l>мене, бездольного?..</l>
        </sp>
        <sp who="#golos">
          <speaker>Голос</speaker>
          <l>Благаю, цитьте!</l>
          <l>Все пропаде, і ми обоє згинем.</l>
          <l>Ні пари з уст!</l>
        </sp>
        <stage>Мовчання. Через який час вгорі в стелі неначе ляда відхиляється, і сніп світла падає
          звідти в темницю. Осліплений незвичним світлом, в’язень закриває очі руками, тим часом з гори
          спускається шнурова драбина, і по ній злазить додолу в темницю жінка і закриває за собою ляду.
          У жінки коло пояса потайний ліхтар, в’язка ключів і невеличкий клунок. Ставши на діл, жінка
          закриває ліхтар, так що знов настає темрява.</stage>
        <sp who="#litsar">
          <speaker>В’язень</speaker>
          <l>Знов темрява? Я сам?</l>
        </sp>
        <sp who="#zhinka">
          <speaker>Жінка</speaker>
          <l>Ні, зараз засвічу, я прислухаюсь…</l>
        </sp>
        <sp who="#litsar">
          <speaker>В’язень</speaker>
          <l>Дозволь мені хоч глянути на тебе!</l>
          <l>Дозволь мені поцілувать набожно</l>
          <l>край одіжі твоєї!</l>
        </sp>
        <sp who="#zhinka">
          <speaker>Жінка</speaker>
          <l>Ні, мій пане,</l>
          <l>служебці сяя честь не личить.</l>
        </sp>
        <sp who="#litsar">
          <speaker>В’язень</speaker>
          <l>Як?</l>
          <l>Ти не принцеса?</l>
        </sp>
        <sp who="#zhinka">
          <speaker>Жінка</speaker>
          <l>Ні, я помивачка.</l>
          <l>Я тут служу на кухні. Се ж над вами</l>
          <l>моя комірчина.</l>
        </sp>
        <sp who="#litsar">
          <speaker>В’язень</speaker>
          <l>А хто ж се так співав,</l>
          <l>мені здавалось, просто надо мною?</l>
        </sp>
        <sp who="#sluzhebka">
          <speaker>Служебка</speaker>
          <l>То, прошу пана, я…</l>
        </sp>
        <sp who="#litsar">
          <speaker>В’язень</speaker>
          <l>Ти? неможливо!</l>
          <l>Де ж ти могла пісень таких навчитись?</l>
        </sp>
        <sp who="#sluzhebka">
          <speaker>Служебка</speaker>
          <l>Я чую, як принцеса їх співає.</l>
        </sp>
        <sp who="#litsar">
          <speaker>В’язень</speaker>
          <l>Принцеса? Де ж вона?</l>
        </sp>
        <sp who="#sluzhebka">
          <speaker>Служебка</speaker>
          <l>Пробачте, пане,</l>
          <l>тепер балакати немає часу,</l>
          <l>як лізти, то вже лізти, бо дедалі</l>
          <l>за мною оглядяться.</l>
        </sp>
        <sp who="#litsar">
          <speaker>В’язень</speaker>
          <l>Як-то лізти?</l>
          <l>Куди ?</l>
        </sp>
        <sp who="#sluzhebka">
          <speaker>Служебка</speaker>
          <l>Та, прошу пана, по драбині.</l>
        </sp>
        <sp who="#litsar">
          <speaker>В’язень</speaker>
          <l>А далі що?</l>
        </sp>
        <sp who="#sluzhebka">
          <speaker>Служебка</speaker>
          <l>Та вже там буде видко,</l>
          <l>аби з темниці вибратись.</l>
        </sp>
        <sp who="#litsar">
          <speaker>В’язень</speaker>
          <l>То правда!</l>
          <l>Аби з темниці вибратись – а там</l>
          <l>хоч і на смерть! Одважна рятівнице,</l>
          <l>прости мені, що я так мало шани</l>
          <l>і дяки склав тобі. Служниця ти,</l>
          <l>але душа твоя шляхетна.</l>
        </sp>
        <sp who="#sluzhebka">
          <speaker>Служебка</speaker>
          <l>Швидше, пане…</l>
          <stage>(Виймає з клунка якесь шмаття.)</stage>
          <l>От шмаття перебратись вам за старця,</l>
          <l>все ж буде ліпше, ніж тюремне рам’я,</l>
          <l>та й, може, хто побачить – не пізнає,</l>
          <l>подумає, що старець. Але краще,</l>
          <l>якби ніхто ніде вас не побачив.</l>
        </sp>
        <sp who="#litsar">
          <speaker>В’язень</speaker>
          <stage>(одягаючись, спинився)</stage>
          <l>Ніхто ніде? Хіба я йду на той світ?</l>
        </sp>
        <sp who="#sluzhebka">
          <speaker>Служебка</speaker>
          <l>Ой пане, поспішіться!</l>
        </sp>
        <sp who="#litsar">
          <speaker>В’язень</speaker>
          <l>Добре, добре!</l>
          <stage>(Одягається.)</stage>
          <l>Куди ж я йду?.. Однаково! Хоч в пекло,</l>
          <l>аби з темниці геть. Веди ж! На волю!</l>
        </sp>
        <stage>Служниця лізе вгору і присвічує ліхтарем в’язневі, що лізе слідом за нею. Перед тим, як
          одхилити ляду, вона закриває ліхтар, прислухається, далі одхиляє трошки ляду, придивляється в
          шпарку і раптом вискакує, зовсім одчинивши ляду в свою комірку. В’язень поспішає за нею.
          Драбина падає додолу. Ляда безгучно зачиняється.</stage>
      </div>
      <div type="act">
        <head>2</head>
        <stage>Кімната у королівському дворці, на вежі, де живе принцеса. У
          загратовані вікна вриваються молоді парослі дикого винограду. В кімнаті багато предивних
          тепличних квіток; скрізь розставлені і розкидані прилади до жіночих робіт: кросна, п’яльця,
          прядки, кужілки і т. ін.; по стінах і по столах музичні струменти: гуслі, цимбали, бубни,
          бандури, багато різних. В барвах убрання хатнього переважає біле й червоне. В неладі хатньому
          почувається якась бурлива нетерплячка.</stage>
        <stage>Три дівчини сидять за роботою: одна пряде, друга тче, третя шиє.</stage>
        <sp who="#prjaha">
          <speaker>Пряха</speaker>
          <l>Щось довго вже не йде принцеса наша.</l>
        </sp>
        <sp who="#tkalja">
          <speaker>Ткаля</speaker>
          <l>Ще, значить, не скінчилися турніри,</l>
          <l>принцеса ж мусить бути до кінця,</l>
          <l>щоб найгіднішого надгородити</l>
          <l>своїм вінцем.</l>
        </sp>
        <sp who="#shvachka">
          <speaker>Швачка</speaker>
          <l>Велика честь лицарству!</l>
          <l>Колишня босоніжка, посполита,</l>
          <l>і стану подлого, і роду незначного,</l>
          <l>судити має гідності лицарські.</l>
        </sp>
        <sp who="#prjaha">
          <speaker>Пряха</speaker>
          <l>Колишня босоніжка – то дарма,</l>
          <l>зато тепера – найясніша панна</l>
          <l>і дама серця нашого владаря.</l>
        </sp>
        <sp who="#shvachka">
          <speaker>Швачка</speaker>
          <l>Ох, теє серце знало «дам» чимало</l>
          <l>ще й не таких! Не перша й не остатня!</l>
        </sp>
        <sp who="#tkalja">
          <speaker>Ткаля</speaker>
          <l>Ні, не кажи, таких ще не було.</l>
          <l>Не перший рік живе вона між нами,</l>
          <l>кохання королівське все росте,</l>
          <l>але вона байдужа й гордовита,</l>
          <l>не як принцеса вже, а як богиня.</l>
        </sp>
        <sp who="#shvachka">
          <speaker>Швачка</speaker>
          <l>От вередує над старим, бо знає,</l>
          <l>що більше візьме той, хто дорожиться.</l>
        </sp>
        <sp who="#tkalja">
          <speaker>Ткаля</speaker>
          <l>Мені здається, що вона нічого</l>
          <l>не хоче взяти, бо якби хотіла,</l>
          <l>то хто ж їй не дає хоч і сьогодні</l>
          <l>зробитись королевою!</l>
        </sp>
        <sp who="#shvachka">
          <speaker>Швачка</speaker>
          <l>Кажи!</l>
          <l>Вона вже, певне, має щось на думці.</l>
        </sp>
        <sp who="#prjaha">
          <speaker>Пряха</speaker>
          <l>А я її зовсім не розумію.</l>
          <l>Прийшла сюди найматись на роботу,</l>
          <l>король узяв як панну до палат,</l>
          <l>за царедворку до своєї жінки,</l>
          <l>і шанував, і працею не мучив,</l>
          <l>і винайшов забутий герб якийсь,</l>
          <l>немовби то вона таки шляхетна</l>
          <l>ще з діда-прадіда – чого ж їй ще?</l>
          <l>Ні, мало. Вмерла наша королева,</l>
          <l>король не встиг жалоби доносити,</l>
          <l>а вже посватався до неї…</l>
        </sp>
        <sp who="#shvachka">
          <speaker>Швачка</speaker>
          <l>Ну,</l>
          <l>се, може, так вона пускає чутку!</l>
          <l>Либонь, не справа сватався, а зліва.</l>
        </sp>
        <sp who="#prjaha">
          <speaker>Пряха</speaker>
          <l>Ні, се вже я таки напевне знаю.</l>
        </sp>
      </div>
      <div type="act">
        <head>3</head>
        <stage>Верхів’я «скляної гори». Світлиця з матового скла, з одкритою стелею,
          так що видко багато неба і зовсім не видко землі. В світлиці все осяйне, з кришталю, самоцвітів
          або дорогих металів, тільки в ній якось холодно, неохвітно. Принцеса в білому убранні сидить і
          пряде золотий кужіль на срібній коловротці, нитка хутко обривається. Принцеса зриває кужіль і
          кидає у куток.</stage>
        <sp who="#printsesa">
          <speaker>Принцеса</speaker>
          <l>Обридла ся робота непотрібна!</l>
          <l>Навіщо прясти? Хто се буде ткати?</l>
          <l>Та й нащо ткати? Он їх цілі стоси,</l>
          <l>тканин, мережанок та гаптування,</l>
          <l>а хто їх носить?.. Ха, ха, ха! Аж смішно,</l>
          <l>як марила колись я день і ніч</l>
          <l>принцесою зробитись чепурною,</l>
          <l>багатою і гордою такою,</l>
          <l>щоб навіть приступить ніхто не смів.</l>
          <l>Ну, от принцесою пастушка стала</l>
          <l>вже так що неприступною!</l>
        </sp>
        <sp who="#golos">
          <speaker>Голос</speaker>
          <stage>(десь далеко внизу)</stage>
          <l>Сто п’ятий!</l>
        </sp>
        <sp who="#printsesa">
          <speaker>Принцеса</speaker>
          <stage>(закриває руками вуха і заплющує очі)</stage>
          <l>Сто п’ятий рятівник упав додолу…</l>
          <l>Ох, як-то страшно лізти на сю гору,</l>
          <l>стрімку, слизьку, сліпучо-осяйну,</l>
          <l>і падати додолу… Скільки гине</l>
          <l>одважних через мене… Що я їм?</l>
          <l>З них кожний, може, раз мене побачив,</l>
          <l>а може, тільки чув про безталанну,</l>
          <l>заручену неволею з тираном.</l>
          <l>Неволею?.. А хто про царство марив?..</l>
          <l>Хто зна, якби я в день своїх заручин</l>
          <l>не стріла лицаря й не покохала,</l>
          <l>і не навчилася від нього й вкупі з ним</l>
          <l>ненавидіть всесвітнього тирана,</l>
          <l>я, може б, королевою була</l>
          <l>щасливою і гордою, і – злою,</l>
          <l>такою, як і той мій наречений.</l>
          <l>Але тепер…</l>
        </sp>
        <sp who="#golos">
          <speaker>Голос</speaker>
          <stage>(знизу)</stage>
          <l>Сто шостий!</l>
        </sp>
        <sp who="#printsesa">
          <speaker>Принцеса</speaker>
          <l>Боже правий!</l>
          <l>І нащо йдуть вони? Чого бажають?</l>
          <l>Моєї волі?.. Ой, либонь, неволі!</l>
          <l>Мене ж саму з них кожен хоче взяти,</l>
          <l>а я не хочу нічиєю бути.</l>
        </sp>
        <stage>Через стіну світлиці перелітає голуб, сідає принцесі на плече і випускає з дзьоба їй на
          коліна листа. Принцеса читає:</stage>
        <l>«Принцесо, час покинути химери!</l>
        <l>Волим тобі пробачити ласкаво</l>
        <l>поводіння зрадливе й недоречне</l>
        <l>і нашою дружиною назвати,</l>
        <l>і королевою вінчати привселюдно,</l>
        <l>якщо покаєшся й попросиш пільги,</l>
        <l>на знак того пославши нам обручку</l>
        <l>з сим голубом.</l>
        <l>Король, твій наречений».</l>
        <sp who="#printsesa">
          <speaker>Принцеса</speaker>
          <stage>(мне і кидає листа, проганяє з плеча голуба і жене його хусточкою)</stage>
          <l>Геть, безсоромна птице! Не любові, –</l>
          <l>насильству служиш ти, змінивши вдачу!</l>
        </sp>
        <stage>Голуб в’ється круг неї і буркоче: коли ж принцеса вдарила його по крилі, з-під крила
          випав ще маленький папірець. Принцеса нахиляється, бере папірець і читає:</stage>
        <l>«Моя принцесо, пишна босоніжко,</l>
        <l>згадай той час, як ти гусята пасла,</l>
        <l>качалася з дівчатками з гори,</l>
        <l>брела одважно через всі калюжі,</l>
        <l>таж вилізь на свою блискучу хижку</l>
        <l>і з кручі кришталевої скотися,</l>
        <l>але не в той бік, що зовуть «лицарським»,</l>
        <l>а тільки в той бік, що зовуть «свинарським»,</l>
        <l>там не розіб’єшся – м’яке болото.</l>
        <l>Нехай тебе не лицарі там стрінуть,</l>
        <l>а… все одно, зате ти будеш вільна,</l>
        <l>хоч і брудненька трошки.</l>
        <l>Вірний блазень».</l>
      </div>
      <div type="act">
        <head>4</head>
        <stage>Чималий хлів з скількома загородками для всякого товару, до нього
          прибудовані стайні й обори. Чутно ржання, рев, мекання і т. ін. На передньому плані дві закути
          для свиней, між ними вузький прохід, де складено зілля і всяку годівлю та начиння для годівлі
          товару. В хліві досить темно, тільки де-не-де крізь малі просвітки прорізується сонячне
          проміння знадвору, а через те сутінь по кутках здається зовсім чорною, так що в ній ледве
          видко, як ворушаться безрогі.</stage>
        <sp who="#sluzhebka">
          <speaker>Служебка</speaker>
          <stage>(увіходить малою хвірткою з сусідньої загородки в прохід межи закутами)</stage>
          <l>Ну, де ти тут? Виходь! Принесла страву!</l>
        </sp>
        <sp who="#litsar">
          <speaker>Лицар-в’язень</speaker>
          <stage>(виходить з темного кутка і стає під промінь)</stage>
          <l>Ох, не до страви вже! Пусти на волю.</l>
        </sp>
        <sp who="#sluzhebka">
          <speaker>Служебка</speaker>
          <l>Який швидкий! На волю! Ти-но краще</l>
          <l>не дуже-то на проміння вилазь,</l>
          <l>бо ввійде хто, побачить, – лихо буде.</l>
        </sp>
        <sp who="#litsar">
          <speaker>Лицар</speaker>
          <l>Та доки вже ховатись по кутках?</l>
          <l>І доки ти мене гнітити будеш?</l>
        </sp>
        <sp who="#sluzhebka">
          <speaker>Служебка</speaker>
          <l>Та випущу, як прийде слушний час.</l>
          <l>Адже тепер я вже не помивачка,</l>
          <l>а дозорчиня над всіма хлівами,</l>
          <l>а трохи згодом ключницею буду,</l>
          <l>а там, дивись, окоманшею стану,</l>
          <l>а звідти й до палацу недалеко,</l>
          <l>в няньки, либонь, до царенят дістанусь.</l>
          <l>Не вік старому королеві жити,</l>
          <l>умре ж він коли-небудь, а тоді</l>
          <l>мій вихованець королевич, певне,</l>
          <l>тебе помилує, щоб няньці догодить.</l>
        </sp>
        <sp who="#litsar">
          <speaker>Лицар</speaker>
          <l>Та що се ти мені байки плетеш,</l>
          <l>на глум здіймаєш чи смієшся в вічі?</l>
          <l>Нема ніде нікого, а вона</l>
          <l>якогось дуба смаленого править</l>
          <l>та обіцяє груші на вербі!</l>
        </sp>
        <sp who="#sluzhebka">
          <speaker>Служебка</speaker>
          <l>Не любо, то не слухай. От журба!</l>
          <l>Піду собі. Однак не маю часу.</l>
          <stage>(Запишавшись, повертається, щоб іти.)</stage>
        </sp>
        <sp who="#litsar">
          <speaker>Лицар</speaker>
          <stage>(хапає її за руку)</stage>
          <l>Ні, стій! Ти мусиш відповісти зараз,</l>
          <l>навіщо ти мене сюди замкнула?</l>
        </sp>
        <sp who="#sluzhebka">
          <speaker>Служебка</speaker>
          <l>Куди ж би мала я тебе подіти?</l>
          <l>Адже ж тебе старе й мале пізнає,</l>
          <l>як тільки вздрить. Бунтівника такого</l>
          <l>хто б не пізнав? Ось тільки вийди,</l>
          <l>зараз назад в підземну яму попадешся.</l>
        </sp>
        <sp who="#litsar">
          <speaker>Лицар</speaker>
          <l>Ох, там не гірше!</l>
        </sp>
        <sp who="#sluzhebka">
          <speaker>Служебка</speaker>
          <l>Ба! Як жаль – вернись.</l>
        </sp>
        <sp who="#litsar">
          <speaker>Лицар</speaker>
          <l>Смієшся ти? Смієшся? Як ти смієш</l>
          <l>насміхатись над лицарем?!</l>
        </sp>
        <sp who="#sluzhebka">
          <speaker>Служебка</speaker>
          <l>Цілую руці, пане,</l>
          <l>і падаю до ніжок, красна дяка,</l>
          <l>що ясний пан дозволили мені,</l>
          <l>служебці подлій, витягнути пана</l>
          <l>з гнилої ями за шляхетні вушка,</l>
          <l>та ще і тепер волять з своєї ласки</l>
          <l>приймати з рук від репаної хлопки</l>
          <l>мужицьку страву. Кланяюсь низенько!</l>
          <stage>(Глумливо кланяється.)</stage>
        </sp>
        <sp who="#litsar">
          <speaker>Лицар</speaker>
          <l>Мовчи! Не смійсь і не бреши! Гордую</l>
          <l>тобою я не тим, що хлопка ти,</l>
          <l>а тим, що на послугах розгубила</l>
          <l>сумління й честь. Куди тепер поділись</l>
          <l>твої облесливі, маснії речі?</l>
          <l>Поки мене сюди не заманила,</l>
          <l>була ти добра, хоч клади до рани,</l>
          <l>а як замкнула от у сей свининець,</l>
          <l>то стала як перекупка лайлива.</l>
        </sp>
        <sp who="#sluzhebka">
          <speaker>Служебка</speaker>
          <l>Не доки ж панькатись мені з тобою!</l>
          <l>І се тобі не в лад, і те не в лад.</l>
          <l>«Заманила в сей свининець», а куди ж,</l>
          <l>по-твоєму, тебе подіти мала?</l>
        </sp>
        <sp who="#litsar">
          <speaker>Лицар</speaker>
          <l>Та хоч би в стайню.</l>
        </sp>
        <sp who="#sluzhebka">
          <speaker>Служебка</speaker>
          <l>Бач, що гиря хоче!</l>
        </sp>
        <sp who="#litsar">
          <speaker>Лицар</speaker>
          <l>Чи то для мене завелика честь?</l>
        </sp>
        <sp who="#sluzhebka">
          <speaker>Служебка</speaker>
          <l>Честь чи не честь – тобі до стайні зась,</l>
          <l>у стайні видно, і щодня виводять</l>
          <l>поїти коней, сам король приходить</l>
          <l>не раз до коней.</l>
        </sp>
        <sp who="#litsar">
          <speaker>Лицар</speaker>
          <l>Ну, до овечок</l>
          <l>чи до рогатого товару, все чистіше.</l>
        </sp>
        <sp who="#sluzhebka">
          <speaker>Служебка</speaker>
          <l>Який чистюк! Та відчепись, причепо!</l>
          <l>З темниці витягла, та ще якоїсь волі</l>
          <l>від мене хочеш. Кольки чи хвороби,</l>
          <l>стогноти хочеш чи якого лиха?</l>
          <l>Джуми, холери?..</l>
        </sp>
        <sp who="#litsar">
          <speaker>Лицар</speaker>
          <l>Та стули ж ти губу!</l>
          <l>Кажи мені по-людськи, що тобі</l>
          <l>від мене треба? Нащо рятувала</l>
          <l>мене з темниці, щоб держати тут?</l>
        </sp>
        <sp who="#sluzhebka">
          <speaker>Служебка</speaker>
          <l>Цур дурня й масла грудка!</l>
        </sp>
        <sp who="#litsar">
          <speaker>Лицар</speaker>
          <l>Ні, кажи,</l>
          <l>хіба тобі не все одно, де буду</l>
          <l>я мучитись: в темниці чи у хліві?</l>
        </sp>
        <sp who="#sluzhebka">
          <speaker>Служебка</speaker>
          <l>Та вже ж не все одно!</l>
        </sp>
        <sp who="#litsar">
          <speaker>Лицар</speaker>
          <l>Чому?</l>
        </sp>
        <sp who="#sluzhebka">
          <speaker>Служебка</speaker>
          <l>Ото!</l>
          <stage>(Хизується.)</stage>
          <l>Немов не розуміє.</l>
        </sp>
        <sp who="#litsar">
          <speaker>Лицар</speaker>
          <l>Слово честі,</l>
          <l>не розумію.</l>
        </sp>
        <sp who="#sluzhebka">
          <speaker>Служебка</speaker>
          <stage>(підходить і бере його за рукав)</stage>
          <l>Ти ж таки подумай,</l>
          <l>то був би там, а се ж ти тут, зо мною,</l>
          <l>хоч крадькома, та все ж поженихатись</l>
          <l>нам можна хоч хвилинку.</l>
        </sp>
        <sp who="#litsar">
          <speaker>Лицар</speaker>
          <l>Нам – з тобою?</l>
        </sp>
        <sp who="#sluzhebka">
          <speaker>Служебка</speaker>
          <l>Чого ж тобі так дивно? Я давно</l>
          <l>накинула на тебе оком. Тямиш</l>
          <l>той день, як на заручини король</l>
          <l>усе лицарство скликав?</l>
        </sp>
        <sp who="#litsar">
          <speaker>Лицар</speaker>
          <l>Ох, той день!..</l>
        </sp>
        <sp who="#sluzhebka">
          <speaker>Служебка</speaker>
          <l>Ну, я тоді в палатах помагала</l>
          <l>послугачам та й вгледіла тебе.</l>
          <l>Ти все щось говорив там за простолюд,</l>
          <l>обстоював, щоб дати волю всім.</l>
          <l>Ще я собі подумала в ту пору:</l>
          <l>«Ото але! Король пастушку свата,</l>
          <l>а лицар розпинається за хлопів, –</l>
          <l>чому б мені, служебці-помивачці,</l>
          <l>не стати панею?» Та вже скажи,</l>
          <l>як прийде час, що будеш ти на волі</l>
          <l>і над маєтками своїми запануєш,</l>
          <l>невже ти не подякуєш мені?</l>
          <l>Невже забудеш?</l>
        </sp>
        <sp who="#litsar">
          <speaker>Лицар</speaker>
          <l>Ох, забути трудно…</l>
          <l>Скажу тобі по правді, не забуду</l>
          <l>і все віддам, аби зійшла з очей.</l>
        </sp>
        <sp who="#sluzhebka">
          <speaker>Служебка</speaker>
          <l>Зійшла з очей? Така від тебе дяка?!</l>
          <l>Бодай би не зійшов ти з сього місця!</l>
        </sp>
        <sp who="#litsar">
          <speaker>Лицар</speaker>
          <l>Клени, клени, бери собі заплату</l>
          <l>за ту твою послугу осоружну.</l>
          <l>Мені темниця очі засліпила,</l>
          <l>мені неволя розум потьмарила,</l>
          <l>що я тобі піддався на підмову,</l>
          <l>що я забув те мудре, віще слово,</l>
          <l>як чарівник-віщун колись казав:</l>
          <l>«Хто визволиться сам, той буде вільний,</l>
          <l>хто визволить кого, в неволю візьме».</l>
          <l>Речення се мені здавалось темним,</l>
          <l>тепер я глузд його аж надто тямлю.</l>
          <l>аж надто!</l>
        </sp> 
        <sp who="#golos">
          <speaker>Голос</speaker>
          <stage>(знадвору)</stage>
          <l>Хто там є?</l>
        </sp>
        <sp who="#sluzhebka">
          <speaker>Служебка</speaker>
          <stage>(до лицаря тихо)</stage>
          <l>Мовчи!</l>
          <stage>(Голосно.)</stage>
          <l>Се я</l>
          <l>прийшла дать їсти свиням.</l>
          <stage>(Тихо до лицаря.)</stage>
          <l>Лізь туди,</l>
          <l>в закуту, не ворушся, а як часом</l>
          <l>хто стане приглядатись, то ти хрокни,</l>
          <l>подумають – безрога.</l>
        </sp>
        <sp who="#litsar">
          <speaker>Лицар</speaker>
          <l>Ти здуріла?</l>
        </sp>
        <stage>Служебка пхає його в закуту, він падає туди через низьку загору, в ту хвилину хвіртка з
          загородки відчиняється, входить пастух.</stage>
        <sp who="#pastuh">
          <speaker>Пастух</speaker>
          <l>Чого ти тут з безрогами воюєш?</l>
        </sp>
        <sp who="#sluzhebka">
          <speaker>Служебка</speaker>
          <l>Коли ж урагові такі прокляті, –</l>
          <l>як вирвуться, не заженеш ніяк.</l>
        </sp>
        <sp who="#pastuh">
          <speaker>Пастух</speaker>
          <l>Та хочеться ж і їм на погулянку.</l>
          <l>Оце сьогодні випущу все бидло,</l>
          <l>нехай провіється. Пустити й вас, свинчата?</l>
        </sp>
        <sp who="#sluzhebka">
          <speaker>Служебка</speaker>
          <l>Куди пустити? Хто ж їх випускає?</l>
          <l>Пождав би [ти] вже краще до весни.</l>
        </sp>
        <sp who="#pastuh">
          <speaker>Пастух</speaker>
          <l>А чим же не весна тепер? Поглянь,</l>
          <l>як сонце світить над безлистим гаєм,</l>
          <l>от-от неначе вискочать бруньки,</l>
          <l>я навіть на прогалині фіалку</l>
          <l>одну знайшов і «гусячі лапки».</l>
        </sp> 
        <sp who="#sluzhebka">
          <speaker>Служебка</speaker>
          <l>яка весна? чи свiт навспак поверне?</l>
        </sp>
        <sp who="#pastuh">
          <speaker>Пастух</speaker>
          <l>Побачимо. Та вже, сказати правду,</l>
          <l>погода там погодою, а то</l>
          <l>звеліли ще й для того вигнать бидло,</l>
          <l>щоб скрізь почистити.</l>
        </sp>
        <sp who="#sluzhebka">
          <speaker>Служебка</speaker>
          <l>Тут чисто й так.</l>
        </sp>
        <sp who="#pastuh">
          <speaker>Пастух</speaker>
          <l>Не знаю, люд навколо нарікає,</l>
          <l>що від хлівів розходиться зараза,</l>
          <l>що дихати не можна, що вода</l>
          <l>затхнулася в криницях і джерелах,</l>
          <l>бо всі вони почерез хлів течуть.</l>
          <l>До короля щодень приходять скарги</l>
          <l>(ти знаєш, люди стали непокірні),</l>
          <l>а вкупі з тим і чутки, що в хлівах</l>
          <l>по темних закутках не трудно заховатись</l>
          <l>тим лицарям, що не бояться бруду.</l>
          <l>Ну, от король і наказав почистить</l>
          <l>хоч так, про людське око, та помацать</l>
          <l>по всіх кутках гарненько.</l>
        </sp>
        <sp who="#sluzhebka">
          <speaker>Служебка</speaker>
          <l>Я не дам</l>
          <l>годованих свиней вигонить звідси,</l>
          <l>так вся годівля марне пропаде,</l>
          <l>покинуть їсти, як почують волю.</l>
          <l>Не дам нізащо.</l>
        </sp>
        <sp who="#pastuh">
          <speaker>Пастух</speaker>
          <l>Так тебе й спитають!</l>
          <l>Свининець твій однаково не встоїть:</l>
          <l>король тут хоче збудувать шпиталь,</l>
          <l>щоб всіх людей загодити, а разом</l>
          <l>шпиталь той буде й за тюрму служити.</l>
          <l>Тюрма для божевільних! Добра штучка!</l>
          <l>Се вигадав один учений лікар</l>
          <l>і написав про те грубезну книгу,</l>
          <l>а наш король йому дав надгороду</l>
          <l>і вже тепер новий наказ готує,</l>
          <l>кого вважати треба божевільним,</l>
          <l>хто має право на «шпиталь довічний».</l>
          <l>Отож як вижену твоїх свинчат,</l>
          <l>то вже не вернуться назад, а просто</l>
          <l>на другий фільварок переведу їх.</l>
          <l>Я вже казав підпаскам відмикати</l>
          <l>обори й стайні. Чуєш рев і галас?</l>
        </sp>
        <stage>Чутно рев бидла і ржання коней, випущених на волю.</stage>
        <l>Ну, відступись, я відчиню й сей хлів.</l>
        <stage>(іде до воріт і хоче відчинити замок, служебка кидається за ним, хапає за руки і не дає
          відмикати, борикається.)</stage>
        <sp who="#sluzhebka">
          <speaker>Служебка</speaker>
          <l>Не дам, не дам!</l>
        </sp>
        <sp who="#pastuh">
          <speaker>Пастух</speaker>
          <l>Та відчепись, бідо!</l>
        </sp>
        <stage>Штовхає непомалу і відпихає далеко від себе. Відчиняє ворота. Світло вривається раптом у
          хлів, скрізь робиться видно, тільки в найдальших закутках зостається сутінь. Пастух одчиняє
          хвірточки обох закут в прохід, що веде до воріт. Декотрі свині кидаються прожогом в ворота,
          інші збиваються купами по кутках, крутяться на місці, мов замотиличені, в проході. Пастух
          виганяє їх і розганяє, щоб не товпились, потім іде по кутках і виганяє звідти лінивих, що
          залягли по сажах. Лицар-в’язень, побачивши, що пастух наближається до нього, ховається в темний
          куток, але пастух торкає його палицею, лицар видає невиразний гук, щось середнє між людським
          криком і звірячим, потім зривається і раптом біжить до брами. Служниця заступає йому дорогу,
          він відпихає її і біжить далі.</stage>
        <sp who="#pastuh">
          <speaker>Пастух</speaker>
          <l>Ой, що се? Хто се? Стій!</l>
        </sp>
        <sp who="#sluzhebka">
          <speaker>Служебка</speaker>
          <stage>(люто)</stage>
          <l>Держи! Лови!</l>
          <stage>(Кидається в ворота слідом за лицарем.)</stage>
        </sp>
        <sp who="#budivnichij">
          <speaker>Будівничий</speaker>
          <stage>(увіходить)</stage>
          <l>Ну, що ламати? Звідки починати?</l>
          <l>Гей, хлопці!</l>
        </sp>
        <stage>Юрба робітників і помічників будівничого увіходить.</stage>
        <sp who="#pastuh">
          <speaker>Пастух</speaker>
          <l>Та пожди! Ось тут халепа.</l>
          <l>Тут вирвався якийсь бурлака-волоцюга…</l>
        </sp>
        <sp who="#budivnichij">
          <speaker>Будівничий</speaker>
          <stage>(коло воріт)</stage>
          <l>Се чи не той, що там на гору лізе?</l>
        </sp>
        <sp who="#pastuh">
          <speaker>Пастух</speaker>
          <l>Він, він! Той самий!</l>
        </sp>
        <sp who="#budivnichij">
          <speaker>Будівничий</speaker>
          <l>А що за баба</l>
          <l>там репетує? Гляньте, хлопці, гляньте!</l>
        </sp>
        <stage>Робітники товпляться коло воріт і сміються.</stage>
        <sp who="#sluzhebka">
          <speaker>Служебка</speaker>
          <stage>(гукає; приходить юрба підпасків. До підпасків)</stage>
          <l>Хлоп’ята, слухайте, полізьте вгору,</l>
          <l>зловіте он того, що лізе.</l>
        </sp>
        <sp who="#budivnichij">
          <speaker>Будівничий</speaker>
          <l>Схаменись!</l>
          <l>Того ж не ловлять, хто на гору лізе.</l>
          <l>Адже у вас такий закон і звичай:</l>
          <l>лежачих бить, таких, що вже ввірвались,</l>
          <l>а поки лізуть вгору, хай там лізуть.</l>
          <l>Ламайте, хлопці, стіну, щоб видніше.</l>
        </sp>
        <stage>Робітники ломами й сокирами ламають стіну, вона незабаром падає. Одкривається вид на
          скляну гору. Видко, як лицар дереться вгору, чіпляючись за кришталеві виступи гори. Незабаром
          на даху кришталевого замку показується принцеса.</stage>
        <sp who="#printsesa">
          <speaker>Принцеса</speaker>
          <l>Як далеко, як широко</l>
          <l>видно білий світ!</l>
        </sp>
        <sp who="#litsar">
          <speaker>Лицар</speaker>
          <stage>(на середині гори)</stage>
          <l>Що се так бринить високо?</l>
          <l>Се її привіт!</l>
        </sp>
        <sp who="#printsesa">
          <speaker>Принцеса</speaker>
          <stage>(завважає його)</stage>
          <l>Не губи життя даремне,</l>
          <l>повертай назад!</l>
        </sp>
        <sp who="#litsar">
          <speaker>Лицар</speaker>
          <l>Що життя мені тюремне?</l>
          <l>Я йому не рад.</l>
        </sp>
        <sp who="#printsesa">
          <speaker>Принцеса</speaker>
          <l>Але ж тут, пожалься, боже,</l>
          <l>знову жде тюрма!</l>
        </sp>
        <sp who="#litsar">
          <speaker>Лицар</speaker>
          <l>Умовляння не поможе, –</l>
          <l>вороття нема.</l>
        </sp>
        <sp who="#printsesa">
          <speaker>Принцеса</speaker>
          <l>Та поглянь, он сонце гоже,</l>
          <l>згинула зима,</l>
          <l>хутко згине все вороже…</l>
        </sp>
        <stage>В цю хвилину налітає порив холодного вітру, лицар прищулюється в западині гори.</stage>
        <l>Згину я сама!</l>
        <stage>(В розпачі сплескує руками. З високості чутно ячання лебедів і крик диких гусей, що
          летять у вирій довгими ключами. Принцеса здіймає до них руки.)</stage>
        <l>Гуси, гуси, лебедята,</l>
        <l>візьміте нас на крилята,</l>
        <l>понесіте світ за очі,</l>
        <l>на полудня, геть з півночі!</l>
        <stage>Гуси й лебеді відповідають жалібним криком; здіймається більший вітер, насував біла
          хмара, сонце ховається і починається метелиця. Птиці зникають в білому хаосі.</stage>
        <sp who="#litsar">
          <speaker>Лицар</speaker>
          <l>Ой лихо! дубнуть, мліють руки!..</l>
          <stage>(Пускає руки й скочується з гори в діл.)</stage>
        </sp>
        <sp who="#printsesa">
          <speaker>Принцеса</speaker>
          <l>Я вдруге не стерплю розлуки!</l>
          <l>До тебе йду на волю й на біду!</l>
          <stage>(Кидається з даху і теж скочується в діл.)</stage>
        </sp>
        <sp who="#vsja_jurba">
          <speaker>Вся юрба</speaker>
          <stage>(в долині будівничі робітники, пастух, служебка і підпаски, що досі напружено ждали
            кінця сцени)</stage>
          <l>Ох!..</l>
        </sp>
        <sp who="#sluzhebka">
          <speaker>Служебка</speaker>
          <l>Що, розбились?</l>
        </sp>
        <sp who="#robitnik_1-j">
          <speaker>1-й робітник</speaker>
          <l>Принцеса мертва.</l>
        </sp>
        <sp who="#sluzhebka">
          <speaker>Служебка</speaker>
          <l>Слава тобі, боже!</l>
          <l>А він? живий?</l>
        </sp>
        <sp who="#budivnichij">
          <speaker>Будівничий</speaker>
          <stage>(що стоїть близько біля тих, що впали)</stage>
          <l>Вони обоє дишуть.</l>
        </sp>
        <sp who="#pastuh">
          <speaker>Пастух</speaker>
          <stage>(до підпасків)</stage>
          <l>Несіть їх до шпиталю!</l>
        </sp>
        <stage>Підпаски хочуть взята лицаря і принцесу, будівничий киває рукою своїм, ті оточують його
          і впалих.</stage>
        <sp who="#budivnichij">
          <speaker>Будівничий</speaker>
          <l>Ні, стривайте.</l>
          <l>Я знаю добре всі ті переходи:</l>
          <l>тюрма, шпиталь, а потім знов тюрма,</l>
          <l>і так довіку. Хлопці, не даваймо!</l>
          <l>Доволі з нас тих тюрем і шпиталів!</l>
        </sp>
        <stage>Махає рукою і, здвигнувши плечима, йде собі геть. Пастух, служебка з підпасками
          наступають, будівничий і робітники одбиваються; спершу борються голими руками, потім ідуть в
          діло палиці, кілки й каміння.</stage>
        <sp who="#litsar">
          <speaker>Лицар</speaker>
          <stage>(слабким голосом)</stage>
          <l>Не бийтесь марне… Ми однак помрем…</l>
        </sp>
        <sp who="#robitnik_1-j">
          <speaker>1-й робітник</speaker>
          <l>То ми тепер не так за вас б’ємось,</l>
          <l>як за самих себе.</l>
        </sp>
        <sp who="#robitnik_2-j">
          <speaker>2-й робітник</speaker>
          <l>Еге ж, обридло</l>
          <l>хліви, шпиталі й тюрми будувати.</l>
        </sp>
        <sp who="#robitnik_3-j">
          <speaker>3-й робітник</speaker>
          <l>А потім руйнувати…</l>
        </sp>
        <sp who="#robitnik_4-j">
          <speaker>4-й робітник</speaker>
          <l>Щоб ізнову</l>
          <l>те саме будувати.</l>
        </sp>
        <sp who="#robitnik_5-j">
          <speaker>5-й робітник</speaker>
          <l>І на кого?</l>
          <l>Нарешті ж на самих себе!</l>
        </sp>
        <sp who="#litsar">
          <speaker>Лицар</speaker>
          <l>Даремна,</l>
          <l>даремна боротьба…</l>
        </sp>
        <sp who="#budivnichij">
          <speaker>Будівничий</speaker>
          <l>Хоч би хотіли,</l>
          <l>нема вже вороття. Ти сам те бачиш.</l>
        </sp>
        <stage>Підпаски подолані відступають і здалека кидають грудками та паліччям, не дуже влучно.</stage>
        <sp who="#sluzhebka">
          <speaker>Служебка</speaker>
          <l>Я побіжу до короля на скаргу!</l>
          <stage>(іде; з нею йде частина підпасків.)</stage>
        </sp>
        <sp who="#robitnik_1-j">
          <speaker>1-й робітник</speaker>
          <l>З богом, Парасю!</l>
        </sp>
        <sp who="#budivnichij">
          <speaker>Будівничий</speaker>
          <stage>(до робітника-підлітка)</stage>
          <l>Ну, а ти біжи</l>
          <l>та ще кликни товаришів на поміч:</l>
          <l>нехай там розішлють гонців по краю,</l>
          <l>щоб знали всі, яка сутужна справа.</l>
          <l>Бігай!</l>
        </sp> 
        <stage>Хлопець іде. Стіна, що відділяє свининець від решти хлівів, тріщить. Бидло сперлося перед вузькою хвірткою, що веде з обори в свининець, і от-от маe прорватись в неi.</stage>
        <sp who="#budivnichij">
          <speaker>Будівничий</speaker>
          <l>Панове-браття, треба щось робити.</l>
          <l>Адже як весь товар сюди [по]суне,</l>
          <l>то стопче вмить і нас, і їх.</l>
          <stage>(Показує на лицаря і принцесу.)</stage>
        </sp>
        <sp who="#printsesa">
          <speaker>Принцеса</speaker>
          <stage>(слабким голосом)</stage>
          <l>На бога,</l>
          <l>не дайте згинути в сьому болоті!</l>
          <l>Така ганебна смерть…</l>
          <stage>(Силкується встати.)</stage>
          <l>Ой, поможіть!</l>
        </sp>
        <sp who="#litsar">
          <speaker>Лицар</speaker>
          <stage>(теж хоче встати)</stage>
          <l>Ой, поможіть!</l>
        </sp>
        <sp who="#robitnik_1-j">
          <speaker>1-й робітник</speaker>
          <l>Ну, вже самі вставайте,</l>
          <l>нам не до помочі. Видима смерть страшна.</l>
        </sp>
        <stage>Лицар і принцеса, помагаючи одне одному, підводяться. В сю хвилину юрба ремісників
          пориває їх за собою, і раптова людська течія виносить їх на перший виступ гори. Тим часом бидло
          випирає хвіртку і частину перегородки і вривається на передній план. Хто з людей не встиг
          вихопитись на гору або ослизнувся, деручись, той попадає на роги і під ноги бидлові і конає,
          стоптаний в болоті. Рев бидла, лемент і стогін стоптаних, крик і вигукування тих, що на горі,
          зливаються в дикий гомін. Підніжжя кришталевої гори заляпано болотом і кров’ю.</stage>
        <sp who="#budivnichij">
          <speaker>Будівничий</speaker>
          <stage>(до майстрів, що гуртами ліпляться по уступах гори)</stage>
          <l>Панове-браття, треба щось почати.</l>
        </sp>
        <sp who="#majster_1-j">
          <speaker>1-й майстер</speaker>
          <l>Що ж, лізьмо вгору.</l>
        </sp>
        <sp who="#majster_2-j">
          <speaker>2-й майстер</speaker>
          <l>Ну, а далі що?</l>
        </sp>
        <sp who="#majster_1-j">
          <speaker>1-й майстер</speaker>
          <l>Там буде видно.</l>
        </sp>
        <sp who="#printsesa">
          <speaker>Принцеса</speaker>
          <l>Там неволя, браття,</l>
          <l>я знаю те.</l>
        </sp>
        <sp who="#majster_1-j">
          <speaker>1-й майстер</speaker>
          <l>Неволя одинокій,</l>
          <l>а вкупі буде воля.</l>
        </sp>
        <sp who="#majster_3-j">
          <speaker>3-й майстер</speaker>
          <l>Ні, не так,</l>
          <l>без помочі загинемо всі й вкупі.</l>
          <l>Нам треба по товаришів послати.</l>
        </sp>
        <sp who="#4-j_majster">
          <speaker>4-й майстер</speaker>
          <l>Кого? Чи не тебе?</l>
        </sp>
        <sp who="#majster_3-j">
          <speaker>3-й майстер</speaker>
          <l>Хоч би й мене!</l>
        </sp>
        <sp who="#skilka_golosiv">
          <speaker>Скілька голосів</speaker>
          <stage>(гукають)</stage>
          <l>Куди ти? Божевільний! Стій! Вернись!</l>
        </sp>
        <sp who="#budivnichij">
          <speaker>Будівничий</speaker> 
          <l>Моя порада ось яка: рубаймо</l> 
          <l>в горі щаблі, щоб нам стояти твердо</l> 
          <l>і щоб дістатися на гору. Браття,</l> 
          <l>орли недарма гнізда в’ють на горах.</l> 
          <l>На гору доступитися нелегко,</l> 
          <l>зате з гори зручнiше боронитись.</l>
        </sp>
        <sp who="#majster_2-j">
          <speaker>2-й майстер</speaker>
          <l>Гей, до роботи!</l>
        </sp>
        <sp who="#majster_3-j">
          <speaker>3-й майстер</speaker>
          <l>Гей, до діла, браття!</l>
        </sp>
        <sp who="#litsar">
          <speaker>Лицар</speaker>
          <stage>(з найнижчого уступа скелі)</stage>
          <l>Святий цей запал, а проте даремний.</l>
          <l>Що з того буде? Ну, на гору злізем –</l>
          <l>аж потім прийде влада, може, й військо,</l>
          <l>і нас примусить злізти знов у діл.</l>
        </sp>
        <sp who="#majster_1-j">
          <speaker>1-й майстер</speaker>
          <l>Так і послухаєм!</l>
        </sp>
        <sp who="#litsar">
          <speaker>Лицар</speaker>
          <l>Кажу: примусять.</l>
          <l>Коли не силою, то голодом запевне.</l>
        </sp>
        <sp who="#majster_1-j">
          <speaker>1-й майстер</speaker>
          <l>Є нас в харчі.</l>
        </sp>
        <sp who="#litsar">
          <speaker>Лицар</speaker>
          <l>Надовго ж їх нам стане?</l>
        </sp>
        <sp who="#majster_1-j">
          <speaker>1-й майстер</speaker>
          <l>На пару день, поки прибуде поміч.</l>
        </sp>
        <sp who="#litsar">
          <speaker>Лицар</speaker>
          <l>Де ж візьметься та поміч?</l>
        </sp>
        <sp who="#majster_1-j">
          <speaker>1-й майстер</speaker>
          <l>Бійся бога!</l>
          <l>Та що ж се ми за сироти нещасні?</l>
          <l>Чей єсть у нас товариші вірненькі,</l>
          <l>чей озовуться на братерський поклик,</l>
          <l>чей не дадуть нам пропадати марне!</l>
        </sp>
        <sp who="#litsar">
          <speaker>Лицар</speaker>
          <l>Хто зна, чи посланець до них дістався…</l>
          <l>і хто тоді про нас подасть їм звістку?</l>
        </sp>
        <sp who="#budivnichij">
          <speaker>Будівничий</speaker>
          <l>Хто звістку дасть? Пищалі семип’ядні:</l>
          <l>гук боротьби й червоні короговки.</l>
          <l>Товариші! в кого жупан червоний,</l>
          <l>чи хустка, чи сяка-така платина,</l>
          <l>до палиці чіпляй, то буде прапор.</l>
          <l>На кожному щаблі, що ми проб’єм,</l>
          <l>застромлюймо червону короговку,</l>
          <l>то будуть наші корогви красіти,</l>
          <l>то буде наше товариство знати,</l>
          <l>де наша воля кров’ю зашарілась</l>
          <l>і де потрібна їх братерська поміч.</l>
        </sp>
        <stage>Майстри виймають сокири з-за поясів і починають рубати сходи на гору. Дехто дере свою
          червону одежу і роздає товаришам на прапорці.</stage>
        <sp who="#printsesa">
          <speaker>Принцеса</speaker>
          <l>Візьміть моє червоне покривало,</l>
          <l>не день, не два його я шовком шила,</l>
          <l>а золотом рубила у неволі,</l>
          <l>співаючи невільницькі пісні,</l>
          <l>чекаючи пресвітлої години.</l>
          <l>Тепера час – пора покрасуватись</l>
          <l>мережанці.</l>
        </sp>
        <sp who="#budivnichij">
          <speaker>Будівничий</speaker>
          <l>Як на вершечку станем,</l>
          <l>застромимо твій дар.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <stage>(рубаючи)</stage>
          <l>Як на вершечку станем,</l>
          <l>застромимо наш цеховий значок,</l>
          <l>на диво людям, а собі на славу!</l>
        </sp>
        <sp who="#majster_1-j">
          <speaker>1-й майстер</speaker>
          <l>Овва! таж ми його не маєм тута!</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Недовго й вишити новий.</l>
        </sp>
        <sp who="#printsesa">
          <speaker>Принцеса</speaker>
          <l>А хто ж тут</l>
          <l>з вас вишивати вміє?</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Хоч би й ви,</l>
          <l>ясновельможна панно!</l>
        </sp>
        <sp who="#majster_1-j">
          <speaker>1-й майстер</speaker>
          <l>Бач, як гречно</l>
          <l>пастушку величаєш!</l>
        </sp>
        <sp who="#printsesa">
          <speaker>Принцеса</speaker>
          <l>Годі, люди,</l>
          <l>і шана, й посміх не до речі справді</l>
          <l>принцесі-босоніжці. Вся вельможність</l>
          <l>лишилась там</l>
          <stage>(показує в діл),</stage>
          <l>і вже вона не ясна,</l>
          <l>забруднена, затоптана, забита.</l>
          <l>Колись вгорі вона ясніла пишно,</l>
          <l>та не на радість ні собі, ні людям.</l>
          <l>Збудовано для неї цілу гору,</l>
          <l>але за те я прийняла покуту,</l>
          <l>страшну покуту. Хто не був високо,</l>
          <l>той зроду не збагне, як страшно впасти,</l>
          <l>і хто не звик до чистоти кришталю,</l>
          <l>не тямить, як то тяжко забруднитись.</l>
          <l>Не так мене діймає біль, як бруд…</l>
        </sp>
        <sp who="#molodij_hlopets">
          <speaker>Молодий хлопець</speaker>
          <stage>(до першого майстра)</stage>
          <l>Що хочеш говори, а жаль мені</l>
          <l>принцесу-босоніжку.</l>
        </sp>
        <sp who="#majster_1-j">
          <speaker>1-й майстер</speaker>
          <l>Звісно, – краля,</l>
          <l>то ти й розкис.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Ні, знаєш, тут не те,</l>
          <l>а справді, в неї доля надзвичайна…</l>
          <stage>(Задумується.)</stage>
        </sp>
        <sp who="#majster_1-j">
          <speaker>1-й майстер</speaker>
          <l>От чорт надав задрипанку-принцесу,</l>
          <l>замість роботи хлопці тільки слинять!</l>
        </sp>
        <stage>Молодий хлопець стрепенувся і почав завзято рубати гору.</stage>
        <sp who="#molodij_hlopets">
          <speaker>Молодий хлопець</speaker>
          <l>Я ще й тебе в роботі переважу!</l>
          <l>Та не прогнівайся, що не для тебе</l>
          <l>й не для таких, як ти, проб’ю дорогу.</l>
        </sp>
        <sp who="#majster_1-j">
          <speaker>1-й майстер</speaker>
          <l>А то для кого? Чи не для принцеси?</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>А хоч би й так?</l>
        </sp>
        <sp who="#majster_1-j">
          <speaker>1-й майстер</speaker>
          <l>Нащо вона здалася?</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Щоб вишила нам цеховий значок.</l>
          <stage>(До принцеси.)</stage>
          <l>Чи згода?</l>
        </sp>
        <sp who="#printsesa">
          <speaker>Принцеса</speaker>
          <l>Вже ж, молодче, згода щира.</l>
          <l>У мене там, у замковій світлиці,</l>
          <l>мережанок багато срібно-злотих,</l>
          <l>і прядива, й серпанків – хоч на вибір,</l>
          <l>хоч з голови мальованку майстерну</l>
          <l>вам вишию на цеховий значок.</l>
          <l>Недарма ж я сиділа там на вишці –</l>
          <l>майстерниця зробилася з пастушки.</l>
          <l>Але тепер, коли я вам потрібна,</l>
          <l>то поможіть мені зійти на гору,</l>
          <l>бо ще сама я не зберусь на силі,</l>
          <l>видимих ран багато й невидимих</l>
          <l>набралась я, як падала з гори.</l>
        </sp>
        <stage>Молодий хлопець спускається і подає принцесі руку.</stage>
        <sp who="#litsar">
          <speaker>Лицар</speaker>
          <l>Ти йдеш? Ти кидаєш мене?</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Лицарю,</l>
          <l>ніхто ж вам не боронить з нами йти.</l>
        </sp>
        <sp who="#litsar">
          <speaker>Лицар</speaker>
          <l>Розбитий я.</l>
        </sp>
        <sp who="#printsesa">
          <speaker>Принцеса</speaker>
          <l>І я розбита, любий,</l>
          <l>але нова вступає в душу сила,</l>
          <l>одвага в серці будиться, як гляну</l>
          <l>на се нове життя, нову роботу.</l>
          <l>Як ожила ся мертва, ся холодна</l>
          <l>моя гора-в’язниця! Глянь! поглянь!</l>
          <l>Як мак, цвітуть червоні короговки!</l>
          <l>Веселки тріскають із-під сокир!</l>
          <l>Як весело!</l>
        </sp>
        <sp who="#litsar">
          <speaker>Лицар</speaker>
          <l>Недовго веселитись,</l>
          <l>либонь, заплакати прийдеться хутко.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Тоді й заплачемо, коли прийдеться.</l>
          <l>а поки що не гаймося, ходім!</l>
        </sp>
        <sp who="#litsar">
          <speaker>Лицар</speaker>
          <l>Я не піду і вам іти не раджу.</l>
          <l>Подумайте, в яку ви путь ідете?</l>
          <l>Ви ж не могли товару подолати,</l>
          <l>а що ж то буде, як надійде військо?</l>
          <l>Адже король того не подарує,</l>
          <l>що ви йому всю гору покопали,</l>
          <l>покинули замовлену роботу,</l>
          <l>до іншої взялися самовільно.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>На це вже дасть відповідь будівничий</l>
          <l>і товариство.</l>
        </sp>
        <sp who="#litsar">
          <speaker>Лицар</speaker>
          <l>Але я чував,</l>
          <l>що ся гора й сама розтати може,</l>
          <l>бо в неї, кажуть, підмурівок з льоду.</l>
        </sp>
        <sp who="#printsesa">
          <speaker>Принцеса</speaker>
          <l>Коли ж вона розтане?</l>
        </sp>
        <sp who="#litsar">
          <speaker>Лицар</speaker>
          <l>Та весною.</l>
        </sp>
        <sp who="#printsesa">
          <speaker>Принцеса</speaker>
          <l>Але ж ти бачиш сам, тепера осінь!</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Ми швидше дорубаємось до льоду,</l>
          <l>коли він є, ніж ти весни діждешся.</l>
          <l>Як дорубаємось, тоді й побачим,</l>
          <l>що нам робити – чи рубати далі,</l>
          <l>чи ждать весни.</l>
        </sp>
        <sp who="#litsar">
          <speaker>Лицар</speaker>
          <l>Тоді вже буде пізно.</l>
          <l>Одкритий лід і восени розтане,</l>
          <l>гора впаде і всіх завалить нас.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>А що ж, по-твоєму, чинити маєм?</l>
          <l>Іти туди, безрогам на поталу?</l>
        </sp>
        <sp who="#litsar">
          <speaker>Лицар</speaker>
          <l>Ні, сісти тут, на першому уступі –</l>
          <l>адже безпечно, бидло не дістане –</l>
          <l>і ждати. Не довіку ж буде нелад.</l>
          <l>Он, гляньте, підпаски з собаками ідуть,</l>
          <l>щоб дати лад, полагодити стійла</l>
          <l>і все позаганяти.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Знов назад!</l>
          <l>Знов буде бруд, і погань, і зараза!</l>
        </sp>
        <sp who="#litsar">
          <speaker>Лицар</speaker>
          <l>Воно ж провітрилося трохи за сей час,</l>
          <l>а може, згодом ці хліви зруйнують.</l>
          <l>Адже й хотіли… Може, я се винен,</l>
          <l>що діло до кінця не довели.</l>
          <l>Спочатку я, а потім ви, панове,</l>
          <l>все діло зіпсували.</l>
        </sp>
        <sp who="#majster_1-j">
          <speaker>1-й майстер</speaker>
          <l>Отакої!</l>
          <l>Ми «діло зіпсували»! Ну, лицарю,</l>
          <l>я жалую, що не віддав тебе тій бабищі.</l>
          <l>Якраз була б з вас пара!</l>
        </sp>
        <sp who="#printsesa">
          <speaker>Принцеса</speaker>
          <stage>(тремтячим голосом до лицаря)</stage>
          <l>Та що ж се ти? Чого ж тепер ти хочеш?</l>
          <l>Невже тобі неволя не обридла?</l>
        </sp>
        <sp who="#litsar">
          <speaker>Лицар</speaker>
          <l>Обридла, тим-то я її боюся</l>
          <l>і втрете вже на неї не наважусь</l>
          <l>знов сміливим та необачним вчинком.</l>
          <l>Я думаю, що й наш король не звір,</l>
          <l>що й він калік не зважиться карати.</l>
          <l>І ти, і я – розбиті ми обоє.</l>
          <l>Навіщо ми йому? Він нас простить.</l>
        </sp>
        <sp who="#printsesa">
          <speaker>Принцеса</speaker>
          <l>А їх, майстрів?</l>
        </sp>
        <sp who="#litsar">
          <speaker>Лицар</speaker>
          <l>Їх? Може, й їх простить…</l>
          <stage>(Зовсім тихо, засоромлено, але дивлячись принцесі з благанням в вічі.)</stage>
          <l>А зрештою… що нам до них за діло?..</l>
          <l>Ми втомлені…</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Так пропадай же сам!</l>
          <l>І нам тепер нема до тебе діла,</l>
          <l>недобитку мізерний! Радий будь,</l>
          <l>що в нас, майстрів, лежачого не б’ють,</l>
          <l>а то б я перший…</l>
          <stage>(Плює й одвертається. До принцеси.)</stage>
          <l>Що ж? Ходім на гору!</l>
        </sp>
        <sp who="#printsesa">
          <speaker>Принцеса</speaker>
          <l>Стривай хвилину! Ти не знаєш, хлопче,</l>
          <l>як тяжко так з коханим розставатись.</l>
          <stage>(До лицаря.)</stage>
          <l>Мій лицарю, мій друже, що з тобою?</l>
          <l>Невже душа твоя зламалась, вмерло серце?</l>
          <l>Де речі запальні, де та одвага,</l>
          <l>що ними ти очарував мене?</l>
          <l>Гриміло слово, мов поток весняний,</l>
          <l>мов божий грім з небес…</l>
        </sp>
        <sp who="#litsar">
          <speaker>Лицар</speaker>
          <stage>(сумно)</stage>
          <l>Було колись!..</l>
        </sp>
        <sp who="#printsesa">
          <speaker>Принцеса</speaker>
          <l>Світила думка, наче блискавиця,</l>
          <l>немов зоря досвітня, у темниці</l>
          <l>горіла гордо так…</l>
        </sp>
        <sp who="#litsar">
          <speaker>Лицар</speaker>
          <l>Було колись!</l>
        </sp>
        <sp who="#printsesa">
          <speaker>Принцеса</speaker>
          <l>Одвага в серці жевріла, мов пломінь,</l>
          <l>їй не страшні були ні гори-кручі,</l>
          <l>ні урвиська-яри…</l>
        </sp>
        <sp who="#litsar">
          <speaker>Лицар</speaker>
          <l>Було колись…</l>
          <l>Не вернеться… Я втомлений – навіки.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Ти втомлений? З якої ж то роботи?</l>
        </sp>
        <sp who="#litsar">
          <speaker>Лицар</speaker>
          <l>Ох, без роботи томляться ще гірше.</l>
          <l>Не знаєш, хлопче, як неволя томить!</l>
        </sp>
        <sp who="#printsesa">
          <speaker>Принцеса</speaker>
          <l>Я знаю, друже, але й те я знаю,</l>
          <l>що крила знов на волі виростають</l>
          <l>у соколів приборканих.</l>
        </sp>
        <sp who="#litsar">
          <speaker>Лицар</speaker>
          <l>Шкода!</l>
          <l>Або не сокіл я, або спалила</l>
          <l>мені неволя крила, тільки чую,</l>
          <l>душею чую – їм не відрости.</l>
        </sp>
        <sp who="#printsesa">
          <speaker>Принцеса</speaker>
          <l>Але ж недавно ще вони махнули</l>
          <l>так широко!</l>
        </sp>
        <sp who="#litsar">
          <speaker>Лицар</speaker>
          <l>То був порив остатній,</l>
          <l>він показав, що крил моїх – нема,</l>
          <l>що то була якась мана, облуда,</l>
          <l>немов я чув їх в себе за плечима.</l>
          <l>І… слухай… я признаюсь…</l>
          <l>не одвага мене на гору несла…</l>
          <l>розпач, люба. Мені здавалось –</l>
          <l>вороття немає, хоч добре тямив,</l>
          <l>що нема й рятунку.</l>
        </sp>
        <sp who="#printsesa">
          <speaker>Принцеса</speaker>
          <l>Ні, ні, неправда, ти на себе клеплеш.</l>
          <l>Тоді ти так не думав, а тепер</l>
          <l>тебе чорнить зрадлива пам’ять…</l>
        </sp>
        <sp who="#litsar">
          <speaker>Лицар</speaker>
          <l>Може…</l>
          <l>Однаково… Та вір мені, тепер</l>
          <l>я втомлений навік. Той порив</l>
          <l>порвав мені востатнє ржаву душу,</l>
          <l>її неволя ржею так посіла,</l>
          <l>а що порвало – героїзм чи розпач, –</l>
          <l>сама ти зваж.</l>
        </sp>
        <stage>Принцеса мовчить, і сльози виступають у неї на очах.</stage>
        <sp who="#molodij_hlopets">
          <speaker>Молодий хлопець</speaker>
          <stage>(тихо, але зважливо)</stage>
          <l>Ходім!</l>
        </sp>
        <sp who="#printsesa">
          <speaker>Принцеса</speaker>
          <stage>(до лицаря, з благанням)</stage>
          <l>Ходімо, любий!</l>
        </sp>
        <sp who="#litsar">
          <speaker>Лицар</speaker>
          <l>Ні, не піду.</l>
        </sp>
        <sp who="#printsesa">
          <speaker>Принцеса</speaker>
          <stage>(з риданням)</stage>
          <l>Прощай!</l>
          <stage>(Повертається йти; хлопець бере її за руку.)</stage>
        </sp>
        <sp who="#litsar">
          <speaker>Лицар</speaker>
          <stage>(з раптовою безсилою злобою)</stage>
          <l>А, ти, зрадлива!</l>
          <l>Ти, безсоромна! Женихів міняєш,</l>
          <l>мов рукавички! Був король, був лицар, –</l>
          <l>раніше, певне, був пастух чи конюх, –</l>
          <l>тепера хто? Той хлопець кучерявий?</l>
          <l>Віншую, пане майстре! не надовго!</l>
        </sp>
        <sp who="#molodij_hlopets">
          <speaker>Молодий хлопець</speaker>
          <stage>(здіймаючи уламки кришталю)</stage>
          <l>Бігме, не втерплю, голову розкрою!</l>
        </sp>
        <sp who="#printsesa">
          <speaker>Принцеса</speaker>
          <stage>(утримує його за руку)</stage>
          <l>Стривай, лежачого не б’ють. Лицарю,</l>
          <l>я дякую тобі за стидкі речі, –</l>
          <l>тепер мені тебе не трудно кинуть.</l>
          <l>Ти, певне, знов здоровим, дужим станеш,</l>
          <l>але для мене ти вже вмер. Я друга</l>
          <l>сьогодні поховала, може, завтра</l>
          <l>зустріну ворога. Бувай здоров.</l>
          <stage>(До хлопця.)</stage>
          <l>Ходім! Пора! Ти марне час прогаяв,</l>
          <l>дивись, товариші вперед пішли.</l>
        </sp>
        <sp who="#molodij_hlopets">
          <speaker>Молодий хлопець</speaker>
          <l>Я нажену.</l>
          <stage>(Рубає.)</stage>
          <l>Гей, пане будівничий!</l>
          <l>Скажіть, ми хутко станем на горі?</l>
        </sp>
        <sp who="#budivnichij">
          <speaker>Будівничий</speaker>
          <l>Який швидкий! Ні, молодче, не хутко,</l>
          <l>се діло довге, як осіння казка.</l>
        </sp>
        <sp who="#printsesa">
          <speaker>Принцеса</speaker>
          <l>Зате скінчиться справжньою весною!</l>
        </sp>
        <sp who="#litsar">
          <speaker>Лицар</speaker>
          <stage>(понуро, сидячи нерухомо на низькому уступі)</stage>
          <l>Ще після осені зима належить.</l>
        </sp>
        <sp who="#budivnichij">
          <speaker>Будівничий</speaker>
          <l>Але ж й зимі на світі є кінець.</l>
        </sp>
        <stage>Кінець, може, колись буде.</stage>
      </div>
    </body>
  </text>
</TEI>
