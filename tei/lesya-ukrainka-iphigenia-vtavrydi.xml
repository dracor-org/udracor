<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="u000015" xml:lang="ukr">
  <teiHeader>
    <fileDesc>
      <titleStmt>
        <title type="main">Іфігенія в Тавріді</title>
        <title type="sub">(драматична сцена)</title>
        <author>
          <persName>
            <forename>Леся</forename>
            <surname>Українка</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Леся Українка. Енциклопедія життя і творчості</name>
          <idno type="URL">
            https://www.l-ukrainka.name/uk/Verses/DumyIMrii/KrymskiVidguky/IphigeniaVTavrydi.html
          </idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="strofa" sex="FEMALE">
            <persName>
              Строфа
            </persName>
          </person>
          <person xml:id="ifigenija" sex="FEMALE">
            <persName>
              Іфігенія
            </persName>
          </person>
          <personGrp xml:id="hor_divchat" sex="FEMALE">
            <persName>
              Хор дівчат
            </persName>
          </personGrp>
          <person xml:id="antistrofa" sex="FEMALE">
            <persName>
              Антистрофа
            </persName>
          </person>
        </listPerson>
      </particDesc>
    </profileDesc>
  </teiHeader>
  <standOff>
    <listEvent>
      <event type="written" when="1898">
        <desc/>
      </event>
    </listEvent>
  </standOff>
  <text>
    <body>
      <div type="act">
        <stage>Діється в Тавріді, в місті Партеніті, перед храмом Артеміди Таврідської.</stage>
        <stage>Місце над морем. Море вдається затокою в скелистий берег. При самому березі голі, дикі, сіро-червоні скелі, далі узгір’я, поросле буйними зеленощами: лаврів, магнолій, олив, кипарисів і т. ін., цілий гай. Високо над кручею невеликий півкруглий портик. Скрізь по узгір’ю межи деревами біліють сходи, що спускаються до храму. З лівого боку, на самій сцені великий портал храму Артеміди з дорійською колонадою і широкими сходами. Недалеко від храму між двома кипарисами статуя Артеміди на високому подвійному п’єдесталі; долішня частина п’єдесталу робить чималий виступ, немов олтар, на виступі горить вогонь. Від храму до моря йде стежка, виложена мармуром, вона спускається в море сходами.</stage>
        <stage>З храму виходить хор дівчат таврідських у білих одежах і в зелених вінках. Дівчата несуть квіти, вінки, круглі, плисковаті кошики з ячменем і сіллю, амфори з вином та олієм, чарки і фіали. Дівчата прикрашують п’єдестал статуї квітками та вінками і співають.</stage>
        <stage>Хор дівчат</stage>
        <sp who="#strofa">
          <speaker>Строфа</speaker>
          <l>Богине, таємна, велична Артемідо,</l>
          <l>Хвала тобі!</l>
          <l>Хвала тобі, холодна, чиста, ясна,</l>
          <l>Недосяжна!</l>
        </sp>
        <sp who="#antistrofa">
          <speaker>Антистрофа</speaker>
          <l>Горе тому, хто зухвалий подивиться</l>
          <l>На непокриту богині красу,</l>
          <l>Горе тому, хто руками нечистими</l>
          <l>Шати пречисті богині торкне, –</l>
          <l>Тіні, спотворені місячним сяєвом,</l>
          <l>Кращими будуть, ніж образ його,</l>
          <l>Рідная мати, на нього споглянувши,</l>
          <l>Рідного сина свого не пізна.</l>
        </sp>
        <sp who="#strofa">
          <speaker>Строфа</speaker>
          <l>Заступнице міцна коханої Тавріди,</l>
          <l>Хвала тобі!</l>
          <l>Хвала тобі, потужна, невблаганна</l>
          <l>Богине стріл!</l>
        </sp>
        <sp who="#antistrofa">
          <speaker>Антистрофа</speaker>
          <l>Горе тому, хто словами безчельними</l>
          <l>Грізну богиню образить здола,</l>
          <l>Горе тому, хто не склонить покірливо</l>
          <l>Гордеє чоло – богині до ніг!</l>
          <l>Місячний промінь скоріш не дістанеться</l>
          <l>До океану глибокого дна,</l>
          <l>Аніж не влучить стріла Артемідина</l>
          <l>В серце безумця зухвале, палке.</l>
        </sp>
        <stage>З храму виходить Іфігенія в довгій одежі і з срібною діадемою над чолом.</stage>
        <sp who="#strofa">
          <speaker>Строфа</speaker>
          <l>Іде богині жриця наймиліша, –</l>
          <l>Віддаймо честь!</l>
          <l>Віддаймо честь; її сама богиня</l>
          <l>Обрала нам.</l>
        </sp>
        <sp who="#antistrofa">
          <speaker>Антистрофа</speaker>
          <l>З краю далекого, з краю незнаного</l>
          <l>Нам Артеміда її привела,</l>
          <l>Все таємниця в дівчини величної,</l>
          <l>Рід її, плем’я і ймення само.</l>
          <l>В гаю святому у ніч Артемідину</l>
          <l>Жертву таємну приносили ми,</l>
          <l>Там показала нам в сяєві срібному</l>
          <l>Сюю дівчину богиня сама.</l>
        </sp>
        <stage>Іфігенія тим часом бере велику чарку в одної з дівчат і фіал у другої, третя дівчина наливає їй в чарку вино, четверта олій у фіал, Іфігенія зливає вино і олій на вогонь, потім посипає олтар свяченим ячменем та сіллю, беручи те з кошиків, що подають дівчата.</stage>
        <sp who="#ifigenija">
          <speaker>Іфігенія</speaker>
          <stage>(приносячи жертву)</stage>
          <l>Вчуй мене, ясна богине,</l>
          <l>Слух свій до мене склони!</l>
          <l>Жертву вечірню, сьогодні подану, ласкаво прийми.</l>
          <l>Ти, що просвічуєш путь мореходцям, на хвилях заблуканим,</l>
          <l>Наші серця освіти!</l>
          <l>Щоб ми стояли, тебе прославляючи,</l>
          <l>Серцем, і тілом, і думкою чистії,</l>
          <l>Перед твоїм олтарем.</l>
        </sp>
        <sp who="#hor_divchat">
          <speaker>Хор</speaker>
          <l>Слава тобі!</l>
          <l>Срібнопрестольная,</l>
          <l>Вічно-осяйная,</l>
          <l>Дивно-потужная!</l>
          <l>Слава тобі!</l>
        </sp>
        <sp who="#ifigenija">
          <speaker>Іфігенія</speaker>
          <l>Ти, переможная, стрілами ясними</l>
          <l>Темряву ночі ворожу поборюєш, –</l>
          <l>Нам свою ласку з’ясуй!</l>
          <l>Темнії чари, таємні наслання Еребові,</l>
          <l>Нам поможи побороть!</l>
        </sp>
        <sp who="#hor_divchat">
          <speaker>Хор</speaker>
          <l>Слава тобі!</l>
          <l>Срібнопрестольная,</l>
          <l>Вічно-осяйная,</l>
          <l>Дивно-потужная!</l>
          <l>Слава тобі!</l>
        </sp>
        <stage>Іфігенія віддає дівчатам чарку і фіал, робить знак рукою, і дівчата ідуть у храм. Іфігенія ворушить багаття на олтарі, щоб ясніше горіло, поправляє покраси.</stage>
        <sp who="#ifigenija">
          <speaker>Іфігенія</speaker>
          <stage>(сама)</stage>
          <l>Ти, срібнолука богине-мисливице,</l>
          <l>Честі і цноти дівчат обороннице,</l>
          <l>Поміч свою нам подай…</l>
          <stage>(Падає на коліна перед олтарем і простягає в розпачі руки до статуї.)</stage>
          <l>Прости мене, величная богине!</l>
          <l>Устами я слова сі промовляю,</l>
          <l>А в серці їх нема…</l>
          <stage>(Встає, одступає від олтаря і дивиться на море.)</stage>
          <l>А в серці тільки ти,</l>
          <l>Єдиний мій, коханий рідний краю!</l>
          <l>Все, все, чим красен людський вік короткий,</l>
          <l>Лишила я в тобі, моя Елладо.</l>
          <l>Родина, слава, молодість, кохання</l>
          <l>Зосталися далеко за морями,</l>
          <l>А я сама на сій чужій чужині,</l>
          <l>Неначе тінь забутої людини,</l>
          <l>Що по Гадесових полях блукає,</l>
          <l>Сумна, бліда, безсила, марна тінь!</l>
          <stage>(Іде на сходи порталу і притуляється до колони.)</stage>
          <l>Холодний мармур – тільки ж і притулку!</l>
          <l>А як було я голову схиляла</l>
          <l>До матері коханої на груди</l>
          <l>І слухала, як рідне серце билось…</l>
          <l>Як солодко було тримать в обіймах</l>
          <l>Тоненький стан мого хлоп’ятка-брата,</l>
          <l>Мого золотокудрого Ореста…</l>
          <l>Латони дочко, сестро Аполлона!</l>
          <l>Прости своїй рабині спогад сей!..</l>
          <l>Хоч би мені вітри принесли звістку,</l>
          <l>Чи там живий ще мій шановний батько</l>
          <l>І люба матінка… Сестра моя, Електра,</l>
          <l>Вже досі одружилась. А Орест?</l>
          <l>Він досі вже на грищах олімпійських</l>
          <l>Отримує вінці. Як мусить гарно</l>
          <l>Оливи срібне листя одбивати</l>
          <l>Против злотистих кучерів його.</l>
          <l>Та не за прудкість візьме надгороду,</l>
          <l>Хіба за диск, бо завжди Ахіллес</l>
          <l>Вінці за прудкість брав. Чи він живий,</l>
          <l>Мій Ахіллес?.. Тепер уже не мій, –</l>
          <l>Там, може, еллінка або троянська бранка</l>
          <l>Зове його своїм… О Артемідо,</l>
          <l>Рятуй мене від мене, захисти!</l>
          <stage>(Сходить знов додолу і сідає на найближчому щаблі сходів під кипарисом.)</stage>
          <l>Як зашуміли смутні кипариси!</l>
          <l>Осінній вітер… Хутко вже й зимовий</l>
          <l>По сій діброві звіром зареве,</l>
          <l>Закрутиться на морі сніговиця,</l>
          <l>І море з небом зіллється в хаос,</l>
          <l>А я сидітиму перед скупим багаттям,</l>
          <l>Недужа тілом і душею хвора,</l>
          <l>Тоді ж у нас, в далекій Арголіді,</l>
          <l>Цвістиме любо вічная весна,</l>
          <l>І підуть в гай аргоськії дівчата</l>
          <l>Зривати анемони та фіалки.</l>
          <l>І може… може, спом’януть в піснях</l>
          <l>Славутню Іфігенію, що рано</l>
          <l>Загинула за рідний край… О Мойро!</l>
          <l>Невже тобі, суворій, грізній, личить</l>
          <l>Робити посміхи над бідними людьми?!</l>
          <l>Стій, серце вражене, вгамуйся, горде,</l>
          <l>Чи нам же, смертним, на богів іти?</l>
          <l>Чи можем ми змагатись проти сили</l>
          <l>Землерушителів і громовладців?</l>
          <l>Ми, з глини створені… А хто створив нас?</l>
          <l>Хто дав нам душу і святий вогонь?</l>
          <l>Ти, Прометею, спадок нам покинув</l>
          <l>Великий, незабутній! Тая іскра,</l>
          <l>Що ти здобув для нас від заздрих олімпійців,</l>
          <l>Я чую пал її в своїй душі,</l>
          <l>Він, мов пожежі пломінь, непокірний,</l>
          <l>Він висушив мої дівочі сльози</l>
          <l>В той час, як я одважно йшла на жертву</l>
          <l>За честь і славу рідної Еллади.</l>
          <l>Ви, еллінки, що сльози проливали,</l>
          <l>Як Іфігенію на славну смерть вели,</l>
          <l>Тепер не плачете, що ваша героїня</l>
          <l>Даремне на безслав’ї тихо гасне?</l>
          <stage>(Стає перед олтарем.)</stage>
          <l>Навіщо ти мене, богине, врятувала,</l>
          <l>В далекую чужину завела?</l>
          <l>Кров еллінки була тобі потрібна, –</l>
          <l>Щоб погасити гнів проти Еллади, –</l>
          <l>Чому ж ти не дала пролити кров?</l>
          <l>Візьми її, – вона твоя, богине!</l>
          <l>Нехай вона не палить жил моїх!</l>
          <stage>(Дістає з-за олтаря жертовний ніж, одкидає плащ і заміряється мечем проти серця, але раптом пускає меч додолу.)</stage>
          <l>Ні, се не варт нащадка Прометея!</l>
          <l>Коли хто вмів одважно йти на страту,</l>
          <l>Той мусить все одважно зустрічать!</l>
          <l>Коли для слави рідної країни</l>
          <l>Така потрібна жертва Артеміді,</l>
          <l>Щоб Іфігенія жила в сій стороні</l>
          <l>Без слави, без родини, без імення,</l>
          <l>Хай буде так.</l>
          <stage>(Смутно похиливши голову, іде до моря, спиняється на найвищому щаблі сходів, що спускаються в море, і дивиться який час у простор.)</stage>
          <l>Аргосе, рідний мій!</l>
          <l>Воліла б я сто раз умерти,</l>
          <l>Ніж тута жити! Води Стікса й Лети</l>
          <l>Не вгасять спогадів про любий рідний край!</l>
          <l>Тяжкий твій спадок, батьку Прометею!</l>
          <stage>(Тихою, рівною ходою віддаляється в храм.)</stage>

        </sp>
        <p>
          Villa Iphigenia, 15.01.1898 p.
        </p>
      </div>
    </body>
  </text>
</TEI>