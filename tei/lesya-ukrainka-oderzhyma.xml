<TEI xmlns="http://www.tei-c.org/ns/1.0" xml:id="u0000011" xml:lang="ukr">
  <teiHeader>
    <fileDesc>
      <titleStmt>
        <title type="main">Одержима</title>
        <title type="sub">Драматична поема</title>
        <author>
          <persName>
            <forename>Леся</forename>
            <surname>Українка</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Леся Українка. Енциклопедія життя і творчості</name>
          <idno type="URL">https://www.l-ukrainka.name/uk/Dramas/Oderzhyma.html</idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="sluga" sex="MALE">
            <persName>Слуга</persName>
          </person>
          <person xml:id="starij" sex="MALE">
            <persName>Старий</persName>
          </person>
          <person xml:id="miriam" sex="FEMALE">
            <persName>Міріам</persName>
          </person>
          <person xml:id="pretorianets" sex="MALE">
            <persName>Преторіанець</persName>
          </person>
          <personGrp xml:id="golosi_z_jurbi" sex="UNKNOWN">
            <persName>Голоси з юрби</persName>
          </personGrp>
          <person xml:id="joganna" sex="FEMALE">
            <persName>Йоганна</persName>
          </person>
          <person xml:id="mesija" sex="MALE">
            <persName>Месія</persName>
          </person>
          <personGrp xml:id="golosi_v_jurbi" sex="UNKNOWN">
            <!-- it is unclear if we should merge this with the Golosi_z_jurbi-->
            <persName>Голоси в юрбі</persName>
          </personGrp>
        </listPerson>
      </particDesc>
    </profileDesc>
  </teiHeader>
  <standOff>
    <listEvent>
      <event type="written" when="1901">
        <desc/>
      </event>
    </listEvent>
  </standOff>
  <text>
    <body>
      <div type="act">
        <head>1</head>
        <stage>Берег понад озером Гадаринським. Далеко на горизонті ледве мріють човни коло берега і
          чорніє люд, що хмарою заліг далекий берег.</stage>
        <stage>Міріам, «одержима духом», в глибокій тузі блукає поміж камінням понад берегом, далі
          зіходить на шпиль скелі і дивиться не на берег, а в глибину пустелі, вона бачить там когось
          удалині.</stage>
        <sp who="#miriam">
          <speaker>Міріам</speaker>
          <l>Він там, він все сидить так нерухомо,</l>
          <l>як те каміння, що навколо нього.</l>
          <l>Над ним – мені здається, я те бачу, –</l>
          <l>нависли думи хмарою важкою,</l>
          <l>от-от з них стрілить ясна блискавиця</l>
          <l>і цілий світ осяє. Ох, коли ж,</l>
          <l>коли вона розіб’є темну хмару?</l>
          <l>Хоч би мене убила блискавиця,</l>
          <l>я прагну, прагну, щоб вона злетіла,</l>
          <l>щоб хоч на мить чоло те просіяло.</l>
          <l>Годівлю дав юрбі, тілам і душам,</l>
          <l>всім дав спокій, а сам у сій пустелі</l>
          <l>пасе думок отари незчисленні.</l>
          <l>Нема їм впину, а йому спочинку…</l>
          <l>Який він одинокий, боже правий!</l>
          <l>Невже йому не можна помогти?</l>
          <l>Невже він завжди буде одинокий?</l>
          <l>«Месія прийде в славі світ судити» –</l>
          <l>так сказано в пророцтві, більш нічого.</l>
          <l>І правда, й милосердя – все для світа,</l>
          <l>а для Месії що? Чи тільки слава?</l>
          <l>«Війна і звада, смерть, недуги зникнуть,</l>
          <l>мир буде на землі і щастя в людях…»</l>
          <l>А для Месії? – знову «слава в вишніх»?</l>
          <l>І тільки слава? О, яка ж то кара</l>
          <l>Месією, що світ рятує, бути!</l>
          <l>Всім дати щастя і нещасним бути,</l>
          <l>нещасним, так, бо вічно одиноким.</l>
          <l>Хто міг би врятувать його самого</l>
          <l>від самотини, від страшної слави?</l>
          <stage>(Пригнічена раптовою втомою, сідає під скелею і схиляється на камінь.)</stage>
          <l>Чого ж се я слідом за ним блукаю?</l>
          <l>Чого? Сама не знаю. Певне, дух</l>
          <l>мене сюди завів на певну згубу.</l>
          <l>Ну, що ж! нехай! Мені тут гинуть краще,</l>
          <l>ніж в іншім місці. Я загину тут,</l>
          <l>я вигострила погляд у пустині,</l>
          <l>мов соколиний зір, – все виглядала,</l>
          <l>чи він хоч не подивиться на мене?</l>
          <l>Не подивився і не обернувся…</l>
          <l>Занадто вже буйна була надія!</l>
          <l>Чого ж я сподівалась?.. Я не знаю!</l>
          <stage>(Розхитуючись, як ті, що голосять на гробі, співає стиха тужливу східну пісню, довго,
            без слів.)</stage>
          <l>Про се співати можна, а сказати</l>
          <l>слів не стає.</l>
          <stage>(Співає знов.)</stage>
          <l>Яка була юрба</l>
          <l>за ним, як він ходив по Галілеї.</l>
          <l>І кожний встиг торкнути хоч одежу,</l>
          <l>хоч край плаща Месії, тільки я</l>
          <l>торкнути не посміла, бо нічого</l>
          <l>просить не мала в нього: ні здоров’я,</l>
          <l>ні страви на безхліб’ї. Я не знаю,</l>
          <l>чого я йшла з юрбою…</l>
          <stage>(Співає знов.)</stage>
          <l>Він нікому</l>
          <l>не відмовляв потіхи і поради.</l>
          <l>Кому що бракувало, він давав.</l>
          <stage>(Співає.)</stage>
          <l>А що ж мені бракує? О Месіє,</l>
          <l>ти, може, знаєш?!</l>
        </sp>
        <stage>Незамітно для Міріам Месія наблизився до неї з-за скелі, надійшовши з пустині, і схилився
          над нею.</stage>
        <sp who="#mesija">
          <speaker>Месія</speaker>
          <l>Знаю, Міріам!</l>
        </sp>
        <sp who="#miriam">
          <speaker>Міріам</speaker>
          <stage>(жахнулась)</stage>
          <l>Учителю!</l>
        </sp>
        <sp who="#mesija">
          <speaker>Месія</speaker>
          <l>Не бійся, жінко, спокій</l>
          <l>я хочу дать тобі.</l>
        </sp>
        <sp who="#miriam">
          <speaker>Міріам</speaker>
          <l>О, я не хочу,</l>
          <l>не хочу я спокою!</l>
        </sp>
        <sp who="#mesija">
          <speaker>Месія</speaker>
          <stage>(лагідно і разом суворо)</stage>
          <l>Міріам,</l>
          <l>Се дух в тобі говорить. Чом не хочеш?</l>
          <l>Спокою прагне всякий.</l>
        </sp>
        <sp who="#miriam">
          <speaker>Міріам</speaker>
          <l>Але ти,</l>
          <l>учителю, покинув той спокій,</l>
          <l>що був у тебе в тихім Назареті.</l>
        </sp>
        <sp who="#mesija">
          <speaker>Месія</speaker>
          <l>Ти дорівнятись хочеш…</l>
        </sp>
        <sp who="#miriam">
          <speaker>Міріам</speaker>
          <stage>(з поривом)</stage>
          <l>Ні, Месіє,</l>
          <l>я не рівняюся до тебе, ні!</l>
          <l>Я знаю те, що я нещасна жінка.</l>
        </sp>
        <sp who="#mesija">
          <speaker>Месія</speaker>
          <l>Так нащо ж ти зрікаєшся спокою,</l>
          <l>єдиної потіхи всіх нещасних?</l>
        </sp>
        <sp who="#miriam">
          <speaker>Міріам</speaker>
          <stage>(з раптовою одвагою)</stage>
          <l>Бо ти його не маєш, сине божий!</l>
        </sp>
        <sp who="#mesija">
          <speaker>Месія</speaker>
          <l>Яке тобі до мене діло, жінко?</l>
        </sp>
        <stage>Міріам, знищена, збентежена, закриває лице покривалом і повертається йти геть.</stage>
        <sp who="#mesija">
          <speaker>Месія</speaker>
          <l>Стій, Міріам, скажи, ти в мене віриш?</l>
        </sp>
        <sp who="#miriam">
          <speaker>Міріам</speaker>
          <stage>(не одкриває лиця)</stage>
          <l>Я вірю, що ти божий син, Месіє,</l>
          <l>і всім, окрім мене, даси рятунок.</l>
        </sp>
        <sp who="#mesija">
          <speaker>Месія</speaker>
          <l>Усім, крім тебе, жінко?</l>
        </sp>
        <sp who="#miriam">
          <speaker>Міріам</speaker>
          <l>Ти сказав.</l>
        </sp>
        <sp who="#mesija">
          <speaker>Месія</speaker>
          <l>Я не сказав того.</l>
        </sp>
        <sp who="#miriam">
          <speaker>Міріам</speaker>
          <l>Та я те чула.</l>
          <l>Прости, учителю, я мушу йти.</l>
          <stage>(Відступає.)</stage>
        </sp>
        <sp who="#mesija">
          <speaker>Месія</speaker>
          <l>Куди ти йдеш?</l>
        </sp>
        <sp who="#miriam">
          <speaker>Міріам</speaker>
          <l>Не знаю. Так, на безвість.</l>
        </sp>
        <sp who="#mesija">
          <speaker>Месія</speaker>
          <l>Чого ж ти йдеш?</l>
        </sp>
        <sp who="#miriam">
          <speaker>Міріам</speaker>
          <l>Бо мушу йти.</l>
        </sp>
        <sp who="#mesija">
          <speaker>Месія</speaker>
          <l>Навіщо?</l>
        </sp>
        <sp who="#miriam">
          <speaker>Міріам</speaker>
          <l>Ти знаєш. Ти – Месія! Я не знаю.</l>
        </sp>
        <sp who="#mesija">
          <speaker>Месія</speaker>
          <l>Зостанься тут.</l>
        </sp>
        <stage>Міріам мовчки спиняється.</stage>
        <sp who="#mesija">
          <speaker>Месія</speaker>
          <l>Скажи мені, ти чула,</l>
          <l>що говорив я людям?</l>
        </sp>
        <sp who="#miriam">
          <speaker>Міріам</speaker>
          <l>Так, Месіє.</l>
        </sp>
        <sp who="#mesija">
          <speaker>Месія</speaker>
          <l>Ти прийняла мої слова?</l>
        </sp>
        <sp who="#miriam">
          <speaker>Міріам</speaker>
          <l>Ніколи</l>
          <l>я не забуду їх.</l>
        </sp>
        <sp who="#mesija">
          <speaker>Месія</speaker>
          <l>І вслід їх підеш?</l>
        </sp>
        <sp who="#miriam">
          <speaker>Міріам</speaker>
          <l>Вони слідом за мною підуть всюди,</l>
          <l>волаючи: «Ти йдеш в неправу путь!»</l>
          <l>І, мов на жар пекучий, наступати</l>
          <l>я буду на слова твої огнисті, –</l>
          <l>сліди мої від них криваві будуть.</l>
        </sp>
        <sp who="#mesija">
          <speaker>Месія</speaker>
          <l>Уперта річ твоя, ти мов рабиня,</l>
          <l>що знає волю пана і не слуха.</l>
          <l>Таких рабів сувора кара жде.</l>
        </sp>
        <sp who="#miriam">
          <speaker>Міріам</speaker>
          <stage>(падає навколішки)</stage>
          <l>О горе! Впала вже на мене кара,</l>
          <l>і вже її ніхто не здійме з мене!</l>
        </sp>
        <sp who="#mesija">
          <speaker>Месія</speaker>
          <l>У тебе мало віри. Якби ти</l>
          <l>хоч зерня віри мала…</l>
        </sp>
        <sp who="#miriam">
          <speaker>Міріам</speaker>
          <l>О, я вірю,</l>
          <l>без краю вірю в тебе, сине божий,</l>
          <l>та я не вірю в себе! Я не вірю,</l>
          <l>щоб я могла твої слова прийняти.</l>
        </sp>
        <sp who="#mesija">
          <speaker>Месія</speaker>
          <l>Таке смирення гірше від гордині.</l>
        </sp>
        <sp who="#miriam">
          <speaker>Міріам</speaker>
          <l>О, сто раз гірше, я те добре знаю,</l>
          <l>і з того розпач мій.</l>
        </sp>
        <sp who="#mesija">
          <speaker>Месія</speaker>
          <l>Ти не наводь</l>
          <l>обмови зайвої на власну душу, –</l>
          <l>такою чорною вона не може бути.</l>
        </sp>
        <sp who="#miriam">
          <speaker>Міріам</speaker>
          <l>О ні, учителю, вона чорніша,</l>
          <l>ніж хата-пустка, що після пожежі</l>
          <l>чорніє порожнечею. Вода</l>
          <l>твоїх речей, цілюща та живуща,</l>
          <l>душі моєї вигоїть не може.</l>
          <l>Вода боронить від огню живого,</l>
          <l>згорілу ж хату дарма поливати.</l>
        </sp>
        <sp who="#mesija">
          <speaker>Месія</speaker>
          <l>Та що тобі спалило душу, жінко?</l>
        </sp>
        <sp who="#miriam">
          <speaker>Міріам</speaker>
          <l>Не знаю: чи ненависть, чи любов.</l>
        </sp>
        <sp who="#mesija">
          <speaker>Месія</speaker>
          <l>Кого ж ненавидиш ти?</l>
        </sp>
        <sp who="#miriam">
          <speaker>Міріам</speaker>
          <l>Ворогів.</l>
        </sp>
        <sp who="#mesija">
          <speaker>Месія</speaker>
          <l>Своїх?</l>
        </sp>
        <sp who="#miriam">
          <speaker>Міріам</speaker>
          <l>Твоїх.</l>
        </sp>
        <sp who="#mesija">
          <speaker>Месія</speaker>
          <l>Я їх казав любити.</l>
        </sp>
        <sp who="#miriam">
          <speaker>Міріам</speaker>
          <l>А я люблю… не їх.</l>
        </sp>
        <sp who="#mesija">
          <speaker>Месія</speaker>
          <l>Вони для тебе,</l>
          <l>як і для мене, ближні.</l>
        </sp>
        <sp who="#miriam">
          <speaker>Міріам</speaker>
          <l>Але я</l>
          <l>від них далека, наче від єхидни.</l>
        </sp>
        <sp who="#mesija">
          <speaker>Месія</speaker>
          <l>Вони не відають, що творять.</l>
        </sp>
        <sp who="#miriam">
          <speaker>Міріам</speaker>
          <l>І єхидна</l>
          <l>несвідома, а всяк її розтопче,</l>
          <l>як стріне на шляху.</l>
        </sp>
        <sp who="#mesija">
          <speaker>Месія</speaker>
          <l>Якби єхидна</l>
          <l>могла покинути свою отруту,</l>
          <l>вона була б не гірша від голубки.</l>
        </sp>
        <sp who="#miriam">
          <speaker>Міріам</speaker>
          <l>Але вона отрути не покине.</l>
        </sp>
        <sp who="#mesija">
          <speaker>Месія</speaker>
          <l>Про царство боже на землі ти чула?</l>
        </sp>
        <sp who="#miriam">
          <speaker>Міріам</speaker>
          <l>Та я ж тепер ніде його не бачу.</l>
        </sp>
        <sp who="#mesija">
          <speaker>Месія</speaker>
          <l>Ти дивишся й не бачиш, маловірна.</l>
        </sp>
        <sp who="#miriam">
          <speaker>Міріам</speaker>
          <l>О так, не бачу! Світло твого духа</l>
          <l>мене сліпить. Чим ти мені ясніше,</l>
          <l>тим душі ворогів мені темніші,</l>
          <l>тим менш єхидна схожа до голубки.</l>
          <l>Не маловірна я, занадто вірю,</l>
          <l>і віра та мене навік погубить.</l>
          <l>Я вірю, що ти світло – і такого</l>
          <l>ся темрява до себе не приймає?</l>
          <l>Я вірю, що ти слово – і такого</l>
          <l>отой глухорожденний люд не чує?</l>
          <l>Їм, може, треба іншого Месії?</l>
          <l>Їм, може, сина божого не досить?</l>
        </sp>
        <sp who="#mesija">
          <speaker>Месія</speaker>
          <l>Вони сліпі, вони ще не прозріли,</l>
          <l>самого слова мало їм для віри,</l>
          <l>їм треба діла.</l>
        </sp>
        <sp who="#miriam">
          <speaker>Міріам</speaker>
          <l>Ти творив дива!</l>
        </sp>
        <sp who="#mesija">
          <speaker>Месія</speaker>
          <l>Творив дива ще тільки над водою;</l>
          <l>сього не досить – треба крові.</l>
        </sp>
        <sp who="#miriam">
          <speaker>Міріам</speaker>
          <stage>(з жахом)</stage>
          <l>Крові?</l>
          <l>Чиєї крові, вчителю?</l>
        </sp>
        <sp who="#mesija">
          <speaker>Месія</speaker>
          <l>Моєї.</l>
        </sp>
        <sp who="#miriam">
          <speaker>Міріам</speaker>
          <l>Хай їм вона на голову впаде!</l>
        </sp>
        <sp who="#mesija">
          <speaker>Месія</speaker>
          <l>Не проклинай, вертається прокляття</l>
          <l>на того, хто сказав його.</l>
        </sp>
        <sp who="#miriam">
          <speaker>Міріам</speaker>
          <l>Нехай!</l>
          <l>Я знаю се, проклята я навіки,</l>
          <l>бо я любить не вмію ворогів.</l>
          <l>О, кожний тихий усміх фарисея</l>
          <l>для мене гірш від скорпіона злого.</l>
          <l>Мені бридка не так сама отрута,</l>
          <l>як все оте гнучке, підступне тіло.</l>
          <l>Я вся тремчу, коли його побачу.</l>
          <l>В моїх очах я чую зброї полиск,</l>
          <l>в моїх речах я чую зброї брязкіт,</l>
          <l>так я узброєна в свою ненависть,</l>
          <l>як вартовий коло царської брами,</l>
          <l>що радий вихопить на кожного свій меч,</l>
          <l>хто тільки зле замислить на владаря.</l>
        </sp>
        <sp who="#mesija">
          <speaker>Месія</speaker>
          <l>Чи ти й мене ненавидиш так, жінко?</l>
        </sp>
        <sp who="#miriam">
          <speaker>Міріам</speaker>
          <stage>(з докором)</stage>
          <l>Учителю!</l>
        </sp>
        <sp who="#mesija">
          <speaker>Месія</speaker>
          <l>Ти, може, скажеш – любиш?</l>
        </sp>
        <sp who="#miriam">
          <speaker>Міріам</speaker>
          <l>Ти се сказав.</l>
        </sp>
        <sp who="#mesija">
          <speaker>Месія</speaker>
          <l>Я так сказав: хто мовить,</l>
          <l>що любить господа, а брата ненавидить,</l>
          <l>неправда то.</l>
        </sp>
        <sp who="#miriam">
          <speaker>Міріам</speaker>
          <l>Хіба ж і той не любить,</l>
          <l>хто душу віддає?</l>
        </sp>
        <sp who="#mesija">
          <speaker>Месія</speaker>
          <l>Що значить, жінко,</l>
          <l>віддати душу?</l>
        </sp>
        <sp who="#miriam">
          <speaker>Міріам</speaker>
          <l>Значить – буть готовим</l>
          <l>загинуть за любов.</l>
        </sp>
        <sp who="#mesija">
          <speaker>Месія</speaker>
          <l>То се ж би звалось –</l>
          <l>віддати тіло. В тім душі нема.</l>
        </sp>
        <sp who="#miriam">
          <speaker>Міріам</speaker>
          <l>А хто покине батька, матір, браття,</l>
          <l>все рідне, любе, все, чим жив він досі,</l>
          <l>для іншого – невже і той не любить?</l>
        </sp>
        <sp who="#mesija">
          <speaker>Месія</speaker>
          <l>Хто зрікся всього, а себе не зрікся,</l>
          <l>не любить той.</l>
        </sp>
        <sp who="#miriam">
          <speaker>Міріам</speaker>
          <l>О господи, якої</l>
          <l>ти жертви хочеш?</l>
        </sp>
        <sp who="#mesija">
          <speaker>Месія</speaker>
          <l>Жертви я не хочу,</l>
          <l>любові тільки.</l>
        </sp>
        <sp who="#miriam">
          <speaker>Міріам</speaker>
          <l>Мушу всіх любити?</l>
        </sp>
        <sp who="#mesija">
          <speaker>Месія</speaker>
          <l>Так, всіх.</l>
        </sp>
        <sp who="#miriam">
          <speaker>Міріам</speaker>
          <l>Усіх, крім тебе, – се можливо.</l>
          <l>Але тебе і всіх – се понад силу.</l>
          <l>Та за що ж, за що ж маю їх любити?</l>
        </sp>
        <sp who="#mesija">
          <speaker>Месія</speaker>
          <l>Недовірки питають тільки «за що?»</l>
        </sp>
        <sp who="#miriam">
          <speaker>Міріам</speaker>
          <l>О, як недовірки любити вміють!</l>
          <l>Як поломінь, палка у них любов!</l>
        </sp>
        <sp who="#mesija">
          <speaker>Месія</speaker>
          <l>А та любов, що я від тебе хочу,</l>
          <l>повинна буть як сонце – всім світити.</l>
        </sp>
        <sp who="#miriam">
          <speaker>Міріам</speaker>
          <l>О, що мені робить? Немає сонця</l>
          <l>в моїй душі. Ніч, ніч, понура ніч.</l>
        </sp>
        <sp who="#mesija">
          <speaker>Месія</speaker>
          <l>Ще, може, зійде сонце і для тебе.</l>
        </sp>
        <sp who="#miriam">
          <speaker>Міріам</speaker>
          <stage>(з раптовою надією)</stage>
          <l>Учителю! чи ти мені позволиш</l>
          <l>пролити кров мою?</l>
        </sp>
        <sp who="#mesija">
          <speaker>Месія</speaker>
          <l>За кого? За людей?</l>
        </sp>
        <sp who="#miriam">
          <speaker>Міріам</speaker>
          <l>Ні, не за їх!</l>
        </sp>
        <sp who="#mesija">
          <speaker>Месія</speaker>
          <l>То нащо проливати</l>
          <l>даремне кров?</l>
        </sp>
        <sp who="#miriam">
          <speaker>Міріам</speaker>
          <l>А може, недаремне?</l>
          <l>А може, кров’ю викупить я зможу…</l>
        </sp>
        <sp who="#mesija">
          <speaker>Месія</speaker>
          <l>Кров без любові викупить не може.</l>
        </sp>
        <sp who="#miriam">
          <speaker>Міріам</speaker>
          <l>Якби ти хтів прийнять від мене викуп,</l>
          <l>щоб не лилась твоя святая кров!</l>
        </sp>
        <sp who="#mesija">
          <speaker>Месія</speaker>
          <l>Ти хочеш викупить мене?</l>
        </sp>
        <stage>Міріам потакує мовчки головою.</stage>
        <sp who="#mesija">
          <speaker>Месія</speaker>
          <l>Даремне!</l>
        </sp>
        <sp who="#miriam">
          <speaker>Міріам</speaker>
          <l>Нехай даремне! Та позволь загинуть</l>
          <l>хоч не за тебе, то з тобою вкупі!</l>
        </sp>
        <sp who="#mesija">
          <speaker>Месія</speaker>
          <l>Ваалові дають даремні жертви,</l>
          <l>я ж не приймаю їх.</l>
        </sp>
        <sp who="#miriam">
          <speaker>Міріам</speaker>
          <l>Месіє!</l>
        </sp>
        <sp who="#mesija">
          <speaker>Месія</speaker>
          <l>Ні, для тебе</l>
          <l>я не Месія. Ти мене не знаєш.</l>
          <stage>(Відходить.)</stage>
        </sp>
        <stage>Міріам зостається в пустині сама.</stage>
      </div>
      <div type="act">
        <head>2</head>
        <stage>Гефсіманський сад. Дванадцять учеників сплять непробудним сном. Месія молиться. Міріам
          нишком крадеться попід садовим муром, стає в найглибшій тіні, звідки їй видко Месію в місячному
          світлі.</stage>
        <sp who="#mesija">
          <speaker>Месія</speaker>
          <stage>(до учеників)</stage>
          <l>Спите? Не спіть! Моя душа сумна</l>
          <l>до смерті…</l>
        </sp>
        <stage>Ученики не озиваються, сплять.</stage>
        <sp who="#miriam">
          <speaker>Міріам</speaker>
          <stage>(до себе)</stage>
          <l>Боже! знов він одинокий,</l>
          <l>ще гірше, ніж в пустині! Сії люди</l>
          <l>твердіші від каміння… Он отам</l>
          <l>лежить той ученик, що – люди кажуть –</l>
          <l>учителю з усіх їх найдорожчий,</l>
          <l>Та спить він, як і всі, – твердіше, може,</l>
          <l>бо наймолодший… Я одна не сплю,</l>
          <l>я вкупі з ним страждаю, тут же, поруч,</l>
          <l>та я німа, як мур оцей, не видна,</l>
          <l>як сяя тінь, так, мов я не людина,</l>
          <l>так, наче в мене і душі нема…</l>
          <l>Я приступлю до нього…</l>
          <stage>(Вихиляється трохи з тіні, але знов ховається.)</stage>
          <l>Ні, не смію…</l>
          <l>Він знову скаже, як тоді сказав:</l>
          <l>«Яке тобі до мене діло, жінко?»</l>
          <l>Що ж я йому скажу? Моя душа</l>
          <l>тепер чорніша. Я тепер не тільки</l>
          <l>до ворогів його ненависть маю,</l>
          <l>але й до друзів. О, до сих ще більшу!</l>
          <l>Ви, сонне кодло! Світло опівночі</l>
          <l>не будить вас? Вам заграва кривава</l>
          <l>очей лінивих не здола розплющить?</l>
          <l>Бодай вам вічний сон наліг на груди</l>
          <l>і зморою душив вас без кінця!</l>
          <l>Мені сто раз від вас миліші гади,</l>
          <l>бо в них таки, либонь, тепліша кров.</l>
          <stage>(З відразою одвертається від сонного товариства. Дивиться на Месію,
            прислухається.)</stage>
          <l>Про що він молиться?</l>
        </sp>
        <sp who="#mesija">
          <speaker>Месія</speaker>
          <stage>(впівголоса)</stage>
          <l>Нехай мине</l>
          <l>ся чаша.</l>
        </sp>
        <sp who="#miriam">
          <speaker>Міріам</speaker>
          <l>Саваоф! чи й ся молитва</l>
          <l>в сю ніч твого престолу не досягне?</l>
          <l>Вовкам даси ти на поталу сина?</l>
        </sp>
        <sp who="#mesija">
          <speaker>Месія</speaker>
          <l>Але хай буде так, як ти бажаєш,</l>
          <l>а не як я…</l>
        </sp>
        <sp who="#miriam">
          <speaker>Міріам</speaker>
          <l>Сам Вельзевул, напевне,</l>
          <l>почув би милосердя.</l>
        </sp>
        <sp who="#mesija">
          <speaker>Месія</speaker>
          <stage>(до учеників)</stage>
          <l>Ви спите?</l>
          <l>Не спіть! моя душа смутна до смерті!</l>
        </sp>
        <sp who="#miriam">
          <speaker>Міріам</speaker>
          <l>Каміння у пустині відкликалось</l>
          <l>потрійною луною, але сі</l>
          <l>не обізвуться, ні, дарма надія!</l>
          <l>Я обізвусь… Який злий дух тримає</l>
          <l>мої слова? Учителю! Єдиний!</l>
          <l>O світочу моїх очей! Невже ти</l>
          <l>не бачиш, як я гину тут від туги,</l>
          <l>від болю, від тривоги? І нічим,</l>
          <l>…Я обізвусь… Ні, голосу не стане.</l>
          <l>Коли ж і стане, дико забринить,</l>
          <l>немов шакала голос опівночі,</l>
          <l>бо туга стиснула за серце… Я не можу,</l>
          <l>не можу бачити сього! Прощай!</l>
          <l>Ох, Міріам, ти проклята від бога!</l>
          <stage>(Так само незамітно для Месії, але швидко вибігає з саду.)</stage>
        </sp>
        <p/>
      </div>
      <div type="act">
        <head>3</head>
        <stage>На Голгофі. Ніч. Три хрести з розп’ятими, вже мертвими. Віддалік варта, інших людей нема,
          тільки Міріам сама під хрестом Месії.</stage>
        <sp who="#miriam">
          <speaker>Міріам</speaker>
          <l>Він їм простив. Він їм усім простив.</l>
          <l>Вони те чули і на віки вічні</l>
          <l>його слова потіхою їм будуть.</l>
          <l>А тільки я не прощена зосталась,</l>
          <l>бо я не можу їм простить за нього.</l>
          <l>Я всіх і все ненавиджу за нього:</l>
          <l>і ворогів, і друзів, і юрбу,</l>
          <l>отой народ безглуздий, що кричав:</l>
          <l>«Розпни його, розпни !» – і той закон</l>
          <l>людський, що допустив невинно згинуть,</l>
          <l>і той закон небесний, що за гріх</l>
          <l>безумних поколіннів вимагає</l>
          <l>страждання, крові й смерті соромної</l>
          <l>того, хто всіх любив і всім прощав.</l>
          <l>Умер він, зраджений землею й небом,</l>
          <l>як завжди, одинокий. А тепер</l>
          <l>я тут сиджу, як завжди, одинока,</l>
          <l>даремні сльози ллю і проклинаю</l>
          <l>все те, що він любив, і з кожним словом</l>
          <l>все більш надію трачу на рятунок.</l>
          <l>І вічно, вічно буду одинока</l>
          <l>на сьому і на тому світі. Так,</l>
          <l>ніколи не скінчиться темна туга</l>
          <l>і вічно буде жаль палити серце.</l>
          <l>Тут завтра прийдуть ті прихильні друзі,</l>
          <l>що тричі одрікалися від нього,</l>
          <l>і та родина, що ніколи в ньому</l>
          <l>не бачила пророка; прийдуть, здіймуть</l>
          <l>його з хреста, – бо вже ж він неживий</l>
          <l>і більше мучитись за них не може, –</l>
          <l>покроплять млявими слізьми й лагідно</l>
          <l>спов’ють у хусти, понесуть покірно</l>
          <l>під наглядом ворожих вояків,</l>
          <l>сховають у печері й розійдуться.</l>
          <l>А може, потім зійдуться докупи</l>
          <l>тепленьким словом згадувать про того,</l>
          <l>про кого за життя так мало дбали!</l>
          <l>Ох, як би я тепер хотіла кинуть</l>
          <l>отрутними словами їм в обличчя,</l>
          <l>немов гарячим приском! Хай би очі</l>
          <l>їм випекло, ті очі безсоромні,</l>
          <l>що сміли тут дивитися на муку</l>
          <l>того, чийого всі не варт мізинця!</l>
          <l>Я знаю, що якби з’явилась я,</l>
          <l>ненавистю спотворена в обличчі,</l>
          <l>вони жахнулись би і запитали:</l>
          <l>«Яке тобі до всіх нас діло, жінко?»</l>
          <l>І я на те… що я на те сказала б?</l>
          <l>Я б мусила мовчати, бо ненависть</l>
          <l>не має голосу на поминках того,</l>
          <l>хто всіх любив і всіх прощав… Ой горе!</l>
          <l>В той час, як всі громадою зберуться</l>
          <l>згадать того, кого я так любила,</l>
          <l>я буду всім чужа і одинока,</l>
          <l>не признана ніким, бо сам Месія</l>
          <l>не признавав мене… О сине божий!</l>
          <l>Нехай в моїм житті все, все неправда,</l>
          <l>та вір мені, що я тебе любила.</l>
          <l>Чи ти гадав, – я не зреклась себе?</l>
          <l>Зреклась! я прокляла себе і душу,</l>
          <l>ту душу, що не хтів прийнять Месія</l>
          <l>собі на жертву. Де ж ще більше горе,</l>
          <l>як не могти віддать за друга душу?..</l>
        </sp>
        <stage>Темрява огортає все більше гору, і хрест, і жінку під хрестом.</stage>
      </div>
      <div type="act">
        <head>4</head>
        <stage>Майдан в Єрусалимі. Перебігають люди, оглядаючись боязко, часом сходяться малими гуртами
          і нищечком, шпарко перемовляються по кілька слів, потім знов розходяться. Міріам повагом
          переходить майдан. Назустріч їй Йоганна, одна з прихильниць Месії.</stage>
        <sp who="#joganna">
          <speaker>Йоганна</speaker>
          <stage>(до Міріам)</stage>
          <l>Мир, сестро, й радість!</l>
        </sp>
        <sp who="#miriam">
          <speaker>Міріам</speaker>
          <l>Радості і миру</l>
          <l>не знаю я так само, як тебе.</l>
        </sp>
        <sp who="#joganna">
          <speaker>Йоганна</speaker>
          <l>Прости, що зачіпаю незнайому,</l>
          <l>але ж у нас така весела звістка.</l>
        </sp>
        <sp who="#miriam">
          <speaker>Міріам</speaker>
          <l>Що то мене обходить?</l>
        </sp>
        <sp who="#joganna">
          <speaker>Йоганна</speaker>
          <l>Всіх обходить!</l>
          <l>Месія наш воскрес!</l>
        </sp>
        <sp who="#miriam">
          <speaker>Міріам</speaker>
          <stage>(голосно)</stage>
          <l>Воскрес? Месія?!</l>
        </sp>
        <sp who="#joganna">
          <speaker>Йоганна</speaker>
          <l>На бога, сестро, тихше! ще почує</l>
          <l>хто з люду й донесе синедріону.</l>
        </sp>
        <sp who="#miriam">
          <speaker>Міріам</speaker>
          <l>Ви боїтесь, коли б вам за Месію</l>
          <l>кров не пролити так, як він за вас</l>
          <l>пролив свою?</l>
        </sp>
        <sp who="#joganna">
          <speaker>Йоганна</speaker>
          <l>Проллєм, як буде треба, –</l>
          <l>тепер не час.</l>
        </sp>
        <sp who="#miriam">
          <speaker>Міріам</speaker>
          <l>Ти, жінко, чим торгуєш?</l>
        </sp>
        <sp who="#joganna">
          <speaker>Йоганна</speaker>
          <l>Сказала б я, питання не до речі.</l>
        </sp>
        <sp who="#miriam">
          <speaker>Міріам</speaker>
          <l>А ти не знаєш, де тепер Месія?</l>
          <l>На небі, певне?</l>
        </sp>
        <sp who="#joganna">
          <speaker>Йоганна</speaker>
          <l>Кажуть, на землі,</l>
          <l>між людом ходить.</l>
        </sp>
        <sp who="#miriam">
          <speaker>Міріам</speaker>
          <l>Отже, в вас надія,</l>
          <l>що є кому і вдруге кров пролить,</l>
          <l>як прийде знову час!</l>
          <stage>(Гірко сміється.)</stage>
          <l>А я не вірю,</l>
          <l>щоб він воскрес, бо ви того не варті!</l>
        </sp>
        <sp who="#joganna">
          <speaker>Йоганна</speaker>
          <l>Він не вважав, чи вартий хто, чи ні.</l>
        </sp>
        <sp who="#miriam">
          <speaker>Міріам</speaker>
          <l>Се правда! він ніколи не вважав</l>
          <l>на те, що з вас ніхто його не вартий.</l>
          <l>І все-таки не вірю, що воскрес він.</l>
        </sp>
        <sp who="#joganna">
          <speaker>Йоганна</speaker>
          <l>Але ж він сам пророкував про те!</l>
        </sp>
        <sp who="#miriam">
          <speaker>Міріам</speaker>
          <l>Для сеї самої юрби воскреснуть?</l>
          <l>На се, либонь, не стало б і Месії!</l>
        </sp>
        <sp who="#joganna">
          <speaker>Йоганна</speaker>
          <l>Здається, помилилась я, бо ти,</l>
          <l>як бачу, не прихильниця його.</l>
        </sp>
        <sp who="#miriam">
          <speaker>Міріам</speaker>
          <l>Прихильних мав він досить і без мене.</l>
        </sp>
        <stage>Йоганна зо страхом ховається в поблизький гурток.</stage>
        <sp who="#miriam">
          <speaker>Міріам</speaker>
          <stage>(їй услід)</stage>
          <l>Не бійсь! не розкажу синедріону,</l>
          <l>бо він для мене не миліш, ніж ти,</l>
          <l>хіба однаково ненависний.</l>
          <stage>(Близько проходить старий галілеянин, Міріам звертається до нього.)</stage>
          <l>Що, батьку,</l>
          <l>чи правду кажуть, що воскрес Месія?</l>
        </sp>
        <sp who="#starij">
          <speaker>Старий</speaker>
          <l>Так правда, як і те, що він пролив</l>
          <l>за всіх нас кров свою святу, невинну.</l>
        </sp>
        <sp who="#miriam">
          <speaker>Міріам</speaker>
          <l>Він не за всіх пролив. Неправда, значить.</l>
        </sp>
        <sp who="#starij">
          <speaker>Старий</speaker>
          <l>Як не за всіх!</l>
        </sp>
        <sp who="#miriam">
          <speaker>Міріам</speaker>
          <l>За мене він ні краплі</l>
          <l>не проливав.</l>
        </sp>
        <sp who="#starij">
          <speaker>Старий</speaker>
          <l>А, ти не віриш в нього…</l>
          <stage>(Хоче й собі сховатись у гурті.)</stage>
        </sp>
        <sp who="#miriam">
          <speaker>Міріам</speaker>
          <l>Я вірю в нього !</l>
        </sp>
        <stage>Старий спиняється.</stage>
        <l>Вірю більш, як ти,</l>
        <l>більш, як усі ви.</l>
        <sp who="#starij">
          <speaker>Старий</speaker>
          <l>То приходь сьогодні</l>
          <l>до нас на збір.</l>
        </sp>
        <sp who="#miriam">
          <speaker>Міріам</speaker>
          <stage>(з відразою)</stage>
          <l>Щоб я до вас прийшла?!</l>
          <l>Ховатися по норах вкупі з вами?</l>
          <l>Мені при вас нема чого робити:</l>
          <l>у мене на чолі немає плями!</l>
        </sp>
        <sp who="#starij">
          <speaker>Старий</speaker>
          <l>А в кого ж є?</l>
        </sp>
        <sp who="#miriam">
          <speaker>Міріам</speaker>
          <l>У вас, у всіх у вас!</l>
          <l>Усі ви допустили, щоб Месія</l>
          <l>кривавий викуп дав за ваші душі.</l>
          <l>І вам прийнять його було не тяжко?</l>
          <l>Віддячились ви, правда, хто сльозою,</l>
          <l>хто щирою до ворогів любов’ю…</l>
        </sp>
        <sp who="#starij">
          <speaker>Старий</speaker>
          <l>Він сам казав нам ворогів любити.</l>
        </sp>
        <sp who="#miriam">
          <speaker>Міріам</speaker>
          <l>А ви й зраділи! так вам безпечніше:</l>
          <l>душа врятована та й тіло не загине!</l>
        </sp>
        <sp who="#starij">
          <speaker>Старий</speaker>
          <stage>(з острахом)</stage>
          <l>Хто ти така?</l>
        </sp>
        <sp who="#miriam">
          <speaker>Міріам</speaker>
          <l>Я? «Одержима духом»!</l>
        </sp>
        <sp who="#starij">
          <speaker>Старий</speaker>
          <l>Благай Месію, щоб зцілив тебе</l>
          <l>і визволив від того злого духа</l>
          <l>святою силою своєї крові й тіла.</l>
        </sp>
        <sp who="#miriam">
          <speaker>Міріам</speaker>
          <l>Щоб визволив мене ціною крові?</l>
          <l>Своєї крові? Та невже ти, діду,</l>
          <l>гадаєш, ніби я себе ціную</l>
          <l>дорожчою, ніж чиста кров його?</l>
          <l>Так слухай же: чи в огняній геєні,</l>
          <l>чи в темряві без краю доведеться</l>
          <l>мені на вік віків з душею пробувати,</l>
          <l>та радощі моєї не зруйнує</l>
          <l>сам князь темноти, радощі від того,</l>
          <l>що на мені не важить кров Месії,</l>
          <l>що він її за мене не пролив</l>
          <l>ані краплини.</l>
        </sp>
        <sp who="#starij">
          <speaker>Старий</speaker>
          <l>Як могло те статись?</l>
        </sp>
        <sp who="#miriam">
          <speaker>Міріам</speaker>
          <l>Ненависть врятувала від гріха.</l>
        </sp>
        <sp who="#starij">
          <speaker>Старий</speaker>
          <l>Кого ж ненавидиш?</l>
        </sp>
        <sp who="#miriam">
          <speaker>Міріам</speaker>
          <l>Всіх вас, себе і світ.</l>
        </sp>
        <sp who="#starij">
          <speaker>Старий</speaker>
          <l>За тебе теж пролита кров, та дармо,</l>
          <l>бо ти не прийняла святого дару.</l>
        </sp>
        <sp who="#miriam">
          <speaker>Міріам</speaker>
          <l>І не прийму! бо я не Астарот,</l>
          <l>щоб мала кров приймати в подарунок.</l>
        </sp>
        <stage>Непримітно підходить слуга синедріону і з ним римський преторіанець.</stage>
        <sp who="#sluga">
          <speaker>Слуга</speaker>
          <l>Про що говорите?</l>
        </sp>
        <sp who="#starij">
          <speaker>Старий</speaker>
          <stage>(заминаючись)</stage>
          <l>Це, бачиш…</l>
        </sp>
        <sp who="#miriam">
          <speaker>Міріам</speaker>
          <l>Про Месію!</l>
        </sp>
        <sp who="#starij">
          <speaker>Старий</speaker>
          <l>Зовсім ми не про теє розмовляли.</l>
        </sp>
        <sp who="#pretorianets">
          <speaker>Преторіанець</speaker>
          <l>А хто ж то, дівчино, отой Месія?</l>
        </sp>
        <stage>Поки преторіанець і слуга слухають Міріам, старий галілеянин ховається між
          людьми.</stage>
        <sp who="#miriam">
          <speaker>Міріам</speaker>
          <l>А той, що ви недавно розп’яли,</l>
          <l>ви знаєте, він цар був іудейський.</l>
          <l>Тепер він знов по всій країні піде,</l>
          <l>бо він воскрес, воскрес у новій славі!</l>
          <l>Нехай там стережуться цар, і цезар,</l>
          <l>і весь синедріон, пекельна рада!</l>
        </sp>
        <sp who="#pretorianets">
          <speaker>Преторіанець</speaker>
          <stage>(хапає її за руки, киває на слугу)</stage>
          <l>А дай шнурка, ми спутаємо кізку,</l>
          <l>щоб не брикала дуже.</l>
        </sp>
        <sp who="#miriam">
          <speaker>Міріам</speaker>
          <l>Що? в’язати?</l>
          <stage>(Зручно нахиляється, бере камінь і пускає в голову слузі.)</stage>
          <l>Хоч одного, та все ж покарбувала!</l>
        </sp>
        <stage>Її знов хапають за руки, скручують і в’яжуть. Слуга одною рукою обтирає кров, а другою
          помагає в’язати Міріам.</stage>
        <sp who="#miriam">
          <speaker>Міріам</speaker>
          <l>Хотіла б я всю вашу кров пролити,</l>
          <l>віддячити за жертву!</l>
        </sp>
        <sp who="#pretorianets">
          <speaker>Преторіанець</speaker>
          <l>Що ж та жертва,</l>
          <l>коли ви кажете, що він воскрес?</l>
        </sp>
        <sp who="#miriam">
          <speaker>Міріам</speaker>
          <l>Так що ж? Хіба минає все минуле?</l>
          <l>Він пережив три вічності в три ночі,</l>
          <l>прийняв три смерті. Чи тепер, воскресши,</l>
          <l>забуде він страждання, зраду, смерть?</l>
          <l>Простити може, а забути – ні!</l>
          <l>О, будьте прокляті!</l>
        </sp>
        <sp who="#sluga">
          <speaker>Слуга</speaker>
          <l>Хто?</l>
        </sp>
        <sp who="#miriam">
          <speaker>Міріам</speaker>
          <l>Всі ви! Цезар,</l>
          <l>синедріон, і цар, і весь народ!</l>
        </sp>
        <stage>Тим часом на майдані гурти потайних прихильників Месії зникли, а надбігла юрба іудеїв,
          фарисеїв та саддукеїв, почувши гомін на майдані.</stage>
        <sp who="#sluga">
          <speaker>Слуга</speaker>
          <stage>(кричить до народу)</stage>
          <l>Гей, слухайте, вона нас проклинає!</l>
        </sp>
        <sp who="#golosi_z_jurbi">
          <speaker>Голоси з юрби</speaker>
          <l>Що? Що тут? Хто ся жінка? Що їй треба?</l>
          <l>За що її зв’язали? Зрада? Змова?</l>
        </sp>
        <sp who="#miriam">
          <speaker>Міріам</speaker>
          <l>Я проклинаю вас прокльоном крові!</l>
        </sp>
        <sp who="#sluga">
          <speaker>Слуга</speaker>
          <l>Що суджено кленучому?</l>
        </sp>
        <sp who="#golosi_v_jurbi">
          <speaker>Голоси в юрбі</speaker>
          <l>Каміння.</l>
        </sp>
        <stage>Люди набирають каміння і з диким ревом кидають на Міріам.</stage>
        <sp who="#miriam">
          <speaker>Міріам</speaker>
          <l>Месіє! коли ти пролив за мене…</l>
          <l>хоч краплю крові дарма… я тепер</l>
          <l>за тебе віддаю… життя… і кров…</l>
          <l>і душу… все даремне!… Не за щастя…</l>
          <l>не за небесне царство… ні… з любові!</l>
          <stage>(Падає під градом каміння.)</stage>
        </sp>
        <p>[18.01.1901]</p>
      </div>
    </body>
  </text>
</TEI>
