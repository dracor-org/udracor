<TEI xmlns="http://www.tei-c.org/ns/1.0" xml:id="u000002" xml:lang="ukr">
  <teiHeader>
    <fileDesc>
      <titleStmt>
        <title type="main">Йоганна, жінка Хусова</title>
        <author>
          <persName>
            <forename>Леся</forename>
            <surname>Українка</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <idno type="URL">https://www.l-ukrainka.name/uk/Dramas/Johanna.html</idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="husa">
            <persName>Хуса</persName>
          </person>
          <person xml:id="melhola">
            <persName>Мелхола</persName>
          </person>
          <person xml:id="rab">
            <persName>Раб</persName>
          </person>
          <person xml:id="martsija">
            <persName>Марція</persName>
          </person>
          <person xml:id="skorohod_gabal">
            <persName>Скороход Габал</persName>
          </person>
          <person xml:id="upravitel">
            <persName>Управитель</persName>
          </person>
          <person xml:id="kravchij">
            <persName>Кравчий</persName>
          </person>
          <person xml:id="joganna">
            <persName>Йоганна</persName>
          </person>
          <person xml:id="publij">
            <persName>Публій</persName>
          </person>
          <person xml:id="vinocherpets">
            <persName>Виночерпець</persName>
          </person>
          <person xml:id="sabina">
            <persName>Сабіна</persName>
          </person>
        </listPerson>
      </particDesc>
    </profileDesc>
  </teiHeader>
  <text>
    <body>
      <div type="act">
        <head>1</head>
        <sp who="#husa">
          <speaker>Хуса</speaker>
          <stage>(чоловік середнього віку, дуже чорнявий, кучерявий, кремезний, вираз обличчя у нього не
            лихий, але владний; увіходить заклопотаний і плеще кілька раз у долоні)</stage>
          <l>Гей, слуги! швидше! Хто з вас є? Сюди!</l>
        </sp>
        <stage>Увіходять: управитель дому, виночерпець і кравчий.</stage>
        <sp who="#upravitel">
          <speaker>Управитель</speaker>
          <l>До розказу, мій пане!</l>
          <stage>(Вклоняється, за ним інших двоє вклоняються мовчки.)</stage>
        </sp>
        <sp who="#husa">
          <speaker>Хуса</speaker>
          <stage>(до управителя)</stage>
          <l>Слухай, Сабо,</l>
          <l>сьогодні в мене будуть гості з Рима,</l>
          <l>високі родом гості! То пильнуй,</l>
          <l>щоб тут усе було як слід.</l>
          <stage>(До кравчого.)</stage>
          <l>Наїдки</l>
          <l>подай нам тут</l>
          <stage>(показує на триклініум)</stage>
          <l>по римському звичаю.</l>
          <l>Пильнуй, щоб не було печені мало,</l>
          <l>як отоді, коли був Анцій в гостях, –</l>
          <l>се чистий сором був! Адже ти знаєш,</l>
          <l>що в Римі всі їдять багато м’яса?</l>
          <l>Щоб скілька перемін було! Ти тямиш?</l>
        </sp>
        <stage>Кравчий вклоняється.</stage>
        <l>А поливка до риби щоб була</l>
        <l>така, як отоді, коли сам претор</l>
        <l>до мене завітав з тетрархом. Претор</l>
        <l>хвалив її, я пам’ятаю.</l>
        <sp who="#kravchij">
          <speaker>Кравчий</speaker>
          <stage>(збентежено)</stage>
          <l>Пане,</l>
          <l>такої поливки ми не зготуєм…</l>
        </sp>
        <sp who="#husa">
          <speaker>Хуса</speaker>
          <stage>(суворо)</stage>
          <l>Чому?</l>
        </sp>
        <sp who="#kravchij">
          <speaker>Кравчий</speaker>
          <l>То вміє тільки наша пані…</l>
        </sp>
        <sp who="#husa">
          <speaker>Хуса</speaker>
          <l>Так що ж? Піди до матері моєї і</l>
          <l>попроси її…</l>
        </sp>
        <sp who="#kravchij">
          <speaker>Кравчий</speaker>
          <stage>(ще більше збентежений)</stage>
          <l>Не паніматка,</l>
          <l>іно дружина владаря мого</l>
          <l>тоді те готувала, по-саронськи,</l>
          <l>як з дому ще навчена…</l>
        </sp>
        <sp who="#husa">
          <speaker>Хуса</speaker>
          <stage>(суворо)</stage>
          <l>Замовчи!</l>
          <stage>(До виночерпця.)</stage>
          <l>Не забувай, що треба подавати</l>
          <l>фіали грецькі та етруські вази,</l>
          <l>а з наських подаси лиш того кубка,</l>
          <l>що з яшми – він оправний в чорнім сріблі.</l>
        </sp>
        <sp who="#vinocherpets">
          <speaker>Виночерпець</speaker>
          <stage>(падає навколішки і здіймає благально руки до Хуси)</stage>
          <l>Хай не гнівиться пан мій велеможний</l>
          <l>на пса нікчемного, на марний порох!..</l>
          <l>Немає кубка з яшми!</l>
        </sp>
        <sp who="#husa">
          <speaker>Хуса</speaker>
          <stage>(грізно)</stage>
          <l>Як нема?</l>
          <l>Хіба хто вкрав? Я злодія знайду</l>
          <l>хоч під землею!</l>
        </sp>
        <sp who="#vinocherpets">
          <speaker>Виночерпець</speaker>
          <stage>(падає ницьма)</stage>
          <l>Ох, мій гідний пане,</l>
          <l>не вкрадено його…</l>
        </sp>
        <sp who="#husa">
          <speaker>Хуса</speaker>
          <l>То ти розбив?!</l>
          <stage>(Хоче вдарити його ногою.)</stage>
        </sp>
        <sp who="#vinocherpets">
          <speaker>Виночерпець</speaker>
          <stage>(захищаючи голову руками)</stage>
          <l>Ні, пане, ні! Взяла твоя дружина…</l>
          <l>То з посагу її…</l>
        </sp>
        <sp who="#husa">
          <speaker>Хуса</speaker>
          <stage>(одвертається, глухо)</stage>
          <l>Іди з очей!</l>
        </sp>
        <stage>Виночерпець виходить як побитий.</stage>
        <sp who="#husa">
          <speaker>Хуса</speaker>
          <stage>(до управителя)</stage>
          <l>Тут маєш застелити килими,</l>
          <l>жовтогарячі, крокосом заткані.</l>
        </sp>
        <sp who="#upravitel">
          <speaker>Управитель</speaker>
          <stage>(тремтячи)</stage>
          <l>Продано килими…</l>
        </sp>
        <sp who="#husa">
          <speaker>Хуса</speaker>
          <stage>(трохи вагаючись питати)</stage>
          <l>Хто їх продав?</l>
        </sp>
        <sp who="#upravitel">
          <speaker>Управитель</speaker>
          <l>О, зглянься над рабом твоїм, владарю!</l>
          <l>Май ласку, не вели відповідати!</l>
          <stage>(Складає долоні й покірно схиляє голову.)</stage>
          <l>Сам відаєш, чиї то килими…</l>
          <stage>(Замовкає.)</stage>
        </sp>
        <sp who="#husa">
          <speaker>Хуса</speaker>
          <stage>(киває йому рукою, що розмова скінчена)</stage>
          <l>Іди, проси прийти до мене матір.</l>
        </sp>
        <stage>Управитель виходить, за ним кравчий. Хуса похмурий, роздратований проходжується по
          світлиці нерівним кроком, посіпуючи випещену бороду і відпихаючи ногою стільці тощо, коли
          трапляються йому на дорозі.</stage>
      </div>
      <div type="act">
        <head>2</head>
        <stage>Незабаром увіходить Мелхола, дуже стара жінка; її ведуть попід руки
          дві рабині.</stage>
        <sp who="#melhola">
          <speaker>Мелхола</speaker>
          <stage>(до Хуси)</stage>
          <l>Чого ти старощі мої турбуєш?</l>
          <l>Ти, Хусо, міг би й сам прийти до мене.</l>
          <l>Вже надто запанів… Я не хотіла</l>
          <l>рабам лихого прикладу давати,</l>
          <l>а то б і не прийшла…</l>
          <stage>(Далі воркоче щось невиразне. Рабині садовлять її на низьке крісло з подушкою.)
          </stage>
        </sp>
        <sp who="#husa">
          <speaker>Хуса</speaker>
          <l>Пробач, матусю,</l>
          <l>я не для себе турбував тебе.</l>
          <l>Сьогодні, бач, гостей я сподіваюсь….</l>
        </sp>
        <sp who="#melhola">
          <speaker>Мелхола</speaker>
          <stage>(недочуваючи)</stage>
          <l>Га? Що ти кажеш?</l>
        </sp>
        <sp who="#husa">
          <speaker>Хуса</speaker>
          <stage>(голосніше)</stage>
          <l>Жду гостей сьогодні!</l>
        </sp>
        <sp who="#melhola">
          <speaker>Мелхола</speaker>
          <stage>(воркотливо)</stage>
          <l>Так що ж мені до того? Ждеш, то жди…</l>
        </sp>
        <sp who="#husa">
          <speaker>Хуса</speaker>
          <stage>(подає знак рабиням, щоб вийшли, ті виходять. Хуса сідає коло ніг материних, на малій
            скамничці)</stage>
          <l>Матусю, ти ж тепер в моєму домі</l>
          <l>єдина господиня…</l>
        </sp>
        <sp who="#melhola">
          <speaker>Мелхола</speaker>
          <stage>(непривітно)</stage>
          <l>Ба! Тепер!..</l>
          <l>А чи воно годилося, щоб тута</l>
          <l>молодша надо мною старшувала?</l>
          <l>Що заробив, те й маєш. Розпустив</l>
          <l>кохану жіночку – оце ж і дяка</l>
          <l>від молодої господині. Бачиш:</l>
          <l>тепер ти ні вдовець, ні молодець…</l>
          <l>Як жінка десь повіялась на безвість,</l>
          <l>то мати знов «єдина господиня»…</l>
          <l>Чи то ж воно надовго?</l>
        </sp>
        <sp who="#husa">
          <speaker>Хуса</speaker>
          <l>Не картай.</l>
          <l>Доволі з мене й так…</l>
        </sp>
        <sp who="#melhola">
          <speaker>Мелхола</speaker>
          <l>Егеж… доволі…</l>
          <l>Як я тобі казала: одружись</l>
          <l>тут, в Галілеї; хай і небагата,</l>
          <l>хай не шляхетна буде, та покірна…</l>
        </sp>
        <sp who="#husa">
          <speaker>Хуса</speaker>
          <l>Я взяв її не за саме багатство,</l>
          <l>не за самий і рід.</l>
        </sp>
        <sp who="#melhola">
          <speaker>Мелхола</speaker>
          <l>Та знаю, знаю, –</l>
          <l>понадився на ту саронську вроду;</l>
          <l>але ж та врода, як саронська рожа, –</l>
          <l>розквітне на зорі, а вже в полудні</l>
          <l>осиплеться…</l>
        </sp>
        <sp who="#husa">
          <speaker>Хуса</speaker>
          <l>Лишім про се, матусю…</l>
          <l>Я, власне, хтів тепер тебе просити,</l>
          <l>щоб помогла мені гостей вітати.</l>
        </sp>
        <sp who="#melhola">
          <speaker>Мелхола</speaker>
          <l>Та що ж воно за гості? звідки?</l>
        </sp>
        <sp who="#husa">
          <speaker>Хуса</speaker>
          <l>З Рима.</l>
          <l>Високородний Публій і дружина.</l>
        </sp>
        <sp who="#melhola">
          <speaker>Мелхола</speaker>
          <l>Не знаю я таких.</l>
        </sp>
        <sp who="#husa">
          <speaker>Хуса</speaker>
          <l>Почесні гості!</l>
          <l>Він родич преторові…</l>
        </sp>
        <sp who="#melhola">
          <speaker>Мелхола</speaker>
          <l>Він римлянин?</l>
        </sp>
        <sp who="#husa">
          <speaker>Хуса</speaker>
          <l>Авжеж, матусю.</l>
        </sp>
        <sp who="#melhola">
          <speaker>Мелхола</speaker>
          <l>І вона римлянка?</l>
        </sp>
        <sp who="#husa">
          <speaker>Хуса</speaker>
          <stage>(трохи нетерпляче)</stage>
          <l>Та певна річ!</l>
        </sp>
        <sp who="#melhola">
          <speaker>Мелхола</speaker>
          <l>Не розумію, Хусо,</l>
          <l>що мала б я робити з тими гістьми!</l>
        </sp>
        <sp who="#husa">
          <speaker>Хуса</speaker>
          <l>Та що ж тут розуміти? – привітати,</l>
          <l>віддати їм належну шану, й годі.</l>
        </sp>
        <sp who="#melhola">
          <speaker>Мелхола</speaker>
          <l>Хіба ти сам без мене не потрапиш?</l>
        </sp>
        <sp who="#husa">
          <speaker>Хуса</speaker>
          <l>Коли б то Публій сам прибув, без жінки,</l>
          <l>то вже ж я б сам прийняв його. На лихо,</l>
          <l>я запросив його з жоною.</l>
        </sp>
        <sp who="#melhola">
          <speaker>Мелхола</speaker>
          <l>Нащо?</l>
        </sp>
        <sp who="#husa">
          <speaker>Хуса</speaker>
          <l>Бо Публій сам не так мені потрібен,</l>
          <l>як горда Марція, його жона, –</l>
          <l>вона з родини цезаря і має</l>
          <l>велику силу там, у Палатині.</l>
        </sp>
        <sp who="#melhola">
          <speaker>Мелхола</speaker>
          <l>Де?</l>
        </sp>
        <sp who="#husa">
          <speaker>Хуса</speaker>
          <l>В Палатині.</l>
        </sp>
        <sp who="#melhola">
          <speaker>Мелхола</speaker>
          <l>Що воно за місто?</l>
        </sp>
        <sp who="#husa">
          <speaker>Хуса</speaker>
          <l>Та то не місто – цезарські палати!</l>
        </sp>
        <sp who="#melhola">
          <speaker>Мелхола</speaker>
          <l>Далеко?</l>
        </sp>
        <sp who="#husa">
          <speaker>Хуса</speaker>
          <l>В Римі!</l>
        </sp>
        <sp who="#melhola">
          <speaker>Мелхола</speaker>
          <l>Та чого кричиш?</l>
          <l>Я чую… Ну, якісь палати в Римі.</l>
          <l>Так що мені до того?</l>
        </sp>
        <sp who="#husa">
          <speaker>Хуса</speaker>
          <stage>(знизує плечима; нишком)</stage>
          <l>От нещастя!</l>
          <stage>(Голосно.)</stage>
          <l>Ну, бачиш, Марція…</l>
        </sp>
        <sp who="#melhola">
          <speaker>Мелхола</speaker>
          <l>Хто?</l>
        </sp>
        <sp who="#husa">
          <speaker>Хуса</speaker>
          <l>Тая гостя,</l>
          <l>що буде в нас сьогодні…</l>
        </sp>
        <sp who="#melhola">
          <speaker>Мелхола</speaker>
          <l>Та римлянка?</l>
        </sp>
        <sp who="#husa">
          <speaker>Хуса</speaker>
          <stage>(ще голосніше)</stage>
          <l>Егеж, римлянка. Так вона про мене</l>
          <l>замовить слово цезареві може,</l>
          <l>коли я догоджу їй.</l>
        </sp>
        <sp who="#melhola">
          <speaker>Мелхола</speaker>
          <l>Догоджай.</l>
        </sp>
        <stage>Хуса кусає губи і одвертається від матері.</stage>
        <sp who="#melhola">
          <speaker>Мелхола</speaker>
          <stage>(трохи лагідніше)</stage>
          <l>Коли вже я потрібна тій римлянці,</l>
          <l>то може на жіночу половину</l>
          <l>прийти до мене, я не бороню.</l>
          <l>А тут мені сидіти не пристало.</l>
        </sp>
        <sp who="#husa">
          <speaker>Хуса</speaker>
          <l>Матусю, се ж ніяк не випадає!</l>
          <l>В римлян то звичай, що коли подружжя</l>
          <l>приходить вкупі, то й вітати треба</l>
          <l>обох укупі.</l>
        </sp>
        <sp who="#melhola">
          <speaker>Мелхола</speaker>
          <l>Ну, й вітай їх сам,</l>
          <l>чи нарізно, чи вкупі, як там хочеш…</l>
        </sp>
        <sp who="#husa">
          <speaker>Хуса</speaker>
          <l>Матусю, та чи я ж тобі не син,</l>
          <l>що ти мені допомогти не хочеш?</l>
          <l>Невже тобі так тяжко привітати</l>
          <l>моїх гостей? Я ж не прошу багато.</l>
          <l>Ну, вийди їм назустріч, уклонися,</l>
          <l>промов до Марції якийсь привіт…</l>
        </sp>
        <sp who="#melhola">
          <speaker>Мелхола</speaker>
          <l>Та я ж по-їхньому не вмію.</l>
        </sp>
        <sp who="#husa">
          <speaker>Хуса</speaker>
          <l>Байка!</l>
          <l>Промов по-нашому, а я приставлю</l>
          <l>таку рабиню, що по-римськи вміє,</l>
          <l>вона твої слова перетовмачить.</l>
          <l>Вже ж гості вибачать старій людині,</l>
          <l>що інших мов, крім рідної, не знає.</l>
          <l>Я тільки про одно тебе прошу:</l>
          <l>при гостях не кажи на мене Хуса,</l>
          <l>зови мене Хузаном, – се по-римськи.</l>
        </sp>
        <sp who="#melhola">
          <speaker>Мелхола</speaker>
          <stage>(силкується встати, гнівно трясе головою)</stage>
          <l>А се ще що за новина – «Хузан»?</l>
          <l>Твій батько звався Хусою, і сина</l>
          <l>на честь йому я нарекла так само!</l>
          <l>То ти свого зрікаєшся імення</l>
          <l>для римських заволок?!</l>
        </sp>
        <sp who="#husa">
          <speaker>Хуса</speaker>
          <l>Матусю, слухай…</l>
        </sp>
        <sp who="#melhola">
          <speaker>Мелхола</speaker>
          <l>І слухати не хочу!.. Гей, рабині!</l>
          <l>Рабині, гей!.. Куди ти їх послав?</l>
          <stage>(Плеще в долоні. Увіходять рабині, беруть її попід руки, підводять.)</stage>
        </sp>
        <sp who="#husa">
          <speaker>Хуса</speaker>
          <l>Хай буде так, як хочеш. Мамо, слухай,</l>
          <l>ти тільки привітай, побудь хвилину</l>
          <l>тут з нами при столі…</l>
        </sp>
        <sp who="#melhola">
          <speaker>Мелхола</speaker>
          <l>Я маю їсти</l>
          <l>з невірними?! Ні, сину, я стара,</l>
          <l>щоб мала звичай батьківський ламати.</l>
          <stage>(До рабинь.)</stage>
          <l>Ведіть мене!</l>
          <stage>(Виходить з рабинями.)</stage>
        </sp>
      </div>
      <div type="act">
        <head>3</head>
        <sp who="#husa">
          <speaker>Хуса</speaker>
          <l>От, кара божа з нею!</l>
          <stage>(Плеще в долоні.)</stage>
        </sp>
        <stage>Увіходить управитель.</stage>
        <l>Поклич мені Сабіну.</l>
        <stage>Управитель іде.</stage>
        <stage>За хвилину ввіходить Сабіна, молода, гарна рабиня-самаритянка, убрана на
          грецько-римський лад, і мовчки спиняється в порога.</stage>
        <sp who="#husa">
          <speaker>Хуса</speaker>
          <stage>(до Сабіни)</stage>
          <l>От що, слухай…</l>
          <l>Сьогодні в мене будуть гості з Рима,</l>
          <l>поважні і потрібні, – розумієш?</l>
        </sp>
        <sp who="#sabina">
          <speaker>Сабіна</speaker>
          <stage>(хизуючись, з усмішкою)</stage>
          <l>Сабіна розуміє все, що треба,</l>
          <l>чого ж не треба, то не розуміє.</l>
        </sp>
        <sp who="#husa">
          <speaker>Хуса</speaker>
          <stage>(трохи прояснів)</stage>
          <l>Отак і слід. То тих гостей я хочу</l>
          <l>вітати якнайкраще.</l>
        </sp>
        <sp who="#sabina">
          <speaker>Сабіна</speaker>
          <l>Буде Публій</l>
          <l>І Марція, жона його?</l>
        </sp>
        <sp who="#husa">
          <speaker>Хуса</speaker>
          <l>Ти знаєш?</l>
        </sp>
        <sp who="#sabina">
          <speaker>Сабіна</speaker>
          <l>Сабіна знає все.</l>
        </sp>
        <sp who="#husa">
          <speaker>Хуса</speaker>
          <l>То, може, знає,</l>
          <l>що я хотів би Марції вгодити?</l>
        </sp>
        <sp who="#sabina">
          <speaker>Сабіна</speaker>
          <stage>(помалу, з притиском)</stage>
          <l>Сабіна знає все.</l>
        </sp>
        <sp who="#husa">
          <speaker>Хуса</speaker>
          <stage>(трохи сп’ятився від її тону)</stage>
          <l>Гаразд, гаразд!</l>
          <l>Я хочу Марцію прийняти гідно,</l>
          <l>як то належить станові її</l>
          <l>і родові. У мене паніматка</l>
          <l>стара вже і не може тим трудитись.</l>
          <stage>(Сабіна іронічно всміхається, Хуса вдає, що того не бачить.)</stage>
          <l>Тим часом не приходиться вітати</l>
          <l>матрону римську в домі без жіноцтва.</l>
          <l>Ти розумієш?</l>
        </sp>
        <sp who="#sabina">
          <speaker>Сабіна</speaker>
          <l>Так, я розумію:</l>
          <l>хоч, кажуть, муж є голова жоні,</l>
          <l>та голові без тіла трудна рада.</l>
        </sp>
        <sp who="#husa">
          <speaker>Хуса</speaker>
          <stage>(суворо)</stage>
          <l>Сьогодні я до жартів не охочий –</l>
          <l>завваж собі.</l>
        </sp>
        <stage>Сабіна з удаваною покорою схиляє голову.</stage>
        <l>Візьми найкраще вбрання,</l>
        <l>оте, що я привіз тобі з Сідона,</l>
        <l>причепурись, бо Марцію вітати</l>
        <l>сьогодні маєш ти.</l>
        <sp who="#sabina">
          <speaker>Сабіна</speaker>
          <l>Твоя рабиня</l>
          <l>шляхетну гостю має привітати?</l>
        </sp>
        <sp who="#husa">
          <speaker>Хуса</speaker>
          <l>Не потребуєм їй того казати,</l>
          <l>що ти рабиня. Назову тебе</l>
          <l>сестрою.</l>
        </sp>
        <sp who="#sabina">
          <speaker>Сабіна</speaker>
          <l>Публій дуже добре знає,</l>
          <l>що ти сестри не маєш.</l>
        </sp>
        <sp who="#husa">
          <speaker>Хуса</speaker>
          <l>Ну, нехай</l>
          <l>своячкою чи кревною якою,</l>
          <l>сама там вигадай.</l>
        </sp>
        <sp who="#sabina">
          <speaker>Сабіна</speaker>
          <l>Якби жоною,</l>
          <l>було б для Марції найвідповідніш.</l>
        </sp>
        <sp who="#husa">
          <speaker>Хуса</speaker>
          <l>Для Марції?</l>
        </sp>
        <stage>Сабіна дивиться на нього скоса з-під спущених вій.</stage>
        <l>Я раз казав, Сабіно, –</l>
        <l>доволі жартів!</l>
        <sp who="#sabina">
          <speaker>Сабіна</speaker>
          <stage>(стиха, знов з притиском)</stage>
          <l>Може, се й не жарт.</l>
        </sp>
        <sp who="#husa">
          <speaker>Хуса</speaker>
          <stage>(шпарко, з бистрим поглядом на Сабіну)</stage>
          <l>Я не вдівець. І Публій теє знає…</l>
        </sp>
        <sp who="#sabina">
          <speaker>Сабіна</speaker>
          <l>Що знає?</l>
        </sp>
        <sp who="#husa">
          <speaker>Хуса</speaker>
          <l>Що не ти мені жона…</l>
        </sp>
        <sp who="#sabina">
          <speaker>Сабіна</speaker>
          <stage>(сміливіше, впадаючи в річ)</stage>
          <l>Що так було! А доки має бути</l>
          <l>невірній жінці вірним чоловік?</l>
          <l>Не знає наш закон розлучних листів?</l>
          <l>Коли гостей так трудно одурити,</l>
          <l>то хай їх справжня друга жінка прийме.</l>
        </sp>
        <sp who="#husa">
          <speaker>Хуса</speaker>
          <l>Сабіно, ти, здається, вже забула,</l>
          <l>що ти рабиня?</l>
        </sp>
        <sp who="#sabina">
          <speaker>Сабіна</speaker>
          <stage>(з удаваним раболіпством)</stage>
          <l>Панові своєму</l>
          <l>рабиня дякує, що нагадав їй,</l>
          <l>хто він і хто вона. Тепер я тямлю,</l>
          <l>що не мені, затоптаній ганчірці,</l>
          <l>гостей шляхетних пристоїть вітати.</l>
          <l>Мій пан хотів собі пожартувати</l>
          <l>з рабині. Вдатний жарт!</l>
          <stage>(Сміється фальшивим сміхом.)</stage>
          <l>Хай пан дозволить</l>
          <l>піти рабині знову до роботи,</l>
          <l>бо, може, вернеться з дороги пані,</l>
          <l>то ще мене за лінощі скарає.</l>
          <stage>(Не ждучи відповіді, подається йти.)</stage>
        </sp>
        <sp who="#husa">
          <speaker>Хуса</speaker>
          <l>Стій!</l>
        </sp>
        <stage>Сабіна спиняється.</stage>
        <l>Я… я ще подумаю про те,</l>
        <l>що ти казала.</l>
        <sp who="#sabina">
          <speaker>Сабіна</speaker>
          <l>Часу є доволі,</l>
          <l>тож Марція прибуде аж опівдні.</l>
        </sp>
        <sp who="#husa">
          <speaker>Хуса</speaker>
          <stage>(дратуючись)</stage>
          <l>Я маю думати про се тепер?!</l>
        </sp>
        <sp who="#sabina">
          <speaker>Сабіна</speaker>
          <stage>(спокійно)</stage>
          <l>Я маю Марцію вітати завтра?</l>
        </sp>
        <sp who="#husa">
          <speaker>Хуса</speaker>
          <l>Ні, ти її сьогодні привітаєш!</l>
        </sp>
        <sp who="#sabina">
          <speaker>Сабіна</speaker>
          <l>Сьогодні ж має й думання скінчитись.</l>
        </sp>
        <sp who="#husa">
          <speaker>Хуса</speaker>
          <l>Ти вже мені розписуєш закони?</l>
          <l>А знаєш ти, що я тобі закон?</l>
          <l>Що я тебе скарати смертю можу</l>
          <l>за непокірність?</l>
        </sp>
        <sp who="#sabina">
          <speaker>Сабіна</speaker>
          <stage>(низенько вклоняється)</stage>
          <l>Панська воля й божа!</l>
          <l>Але рабиня мертва привітати</l>
          <l>гостей твоїх не зможе, і матрона</l>
          <l>не матиме належної пошани.</l>
        </sp>
        <sp who="#husa">
          <speaker>Хуса</speaker>
          <stage>(дивиться пильно Сабіні в вічі, вона твердо видержує його погляд. Він відступає і,
            ходячи по світлиці, говорить немов сам до себе.)</stage>
          <l>Ні, се нечувано… Якась рабиня…</l>
          <l>Наложниця… непевного коліна…</l>
          <l>Простачка родом…</l>
        </sp>
        <sp who="#sabina">
          <speaker>Сабіна</speaker>
          <l>Ірод, наш тетрарх, –</l>
          <l>нехай йому господь продовжить віку! –</l>
          <l>походить від рабині, кажуть люди.</l>
        </sp>
        <sp who="#husa">
          <speaker>Хуса</speaker>
          <l>Але його жона царської крові!</l>
        </sp>
        <sp who="#sabina">
          <speaker>Сабіна</speaker>
          <l>Мій владар чей же у царі не важить?</l>
        </sp>
        <sp who="#husa">
          <speaker>Хуса</speaker>
          <stage>(спиняється, зумівшись)</stage>
          <l>Ти розумієш те, що ти сказала?</l>
        </sp>
        <sp who="#sabina">
          <speaker>Сабіна</speaker>
          <stage>(з явною насмішкою в голосі, але з наївним виразом обличчя)</stage>
          <l>Сабіна розуміє все, що треба,</l>
          <l>чого ж не треба, то не розуміє.</l>
        </sp>
        <sp who="#husa">
          <speaker>Хуса</speaker>
          <stage>(нишком, з острахом)</stage>
          <l>Єхидна самарійська!..</l>
        </sp>
        <stage>Увіходить раб.</stage>
        <sp who="#rab">
          <speaker>Раб</speaker>
          <l>Можний пане!</l>
          <stage>(Замовк.)</stage>
        </sp>
        <sp who="#husa">
          <speaker>Хуса</speaker>
          <l>Чого тобі?</l>
        </sp>
        <sp who="#rab">
          <speaker>Раб</speaker>
          <l>Там пані прибула…</l>
        </sp>
        <sp who="#husa">
          <speaker>Хуса</speaker>
          <l>Хто? Марція?</l>
          <stage>(Заметушився.)</stage>
        </sp>
        <sp who="#rab">
          <speaker>Раб</speaker>
          <l>Ні…</l>
        </sp>
        <sp who="#husa">
          <speaker>Хуса</speaker>
          <l>Хто ж?</l>
        </sp>
        <sp who="#rab">
          <speaker>Раб</speaker>
          <l>То… наша пані…</l>
          <l>Дружина мого пана…</l>
        </sp>
        <sp who="#husa">
          <speaker>Хуса</speaker>
          <l>Як?!.</l>
        </sp>
        <sp who="#rab">
          <speaker>Раб</speaker>
          <stage>(падає на коліна)</stage>
          <l>Благаю!</l>
          <l>Не покарай свого раба!</l>
        </sp>
        <sp who="#husa">
          <speaker>Хуса</speaker>
          <stage>(зміняє раптом гнівний тон на холодно-спокійний)</stage>
          <l>Устань.</l>
          <l>Скажи, що жду її у цій світлиці.</l>
          <stage>(До Сабіни.)</stage>
          <l>Ти можеш відійти.</l>
        </sp>
        <stage>Раб і Сабіна виходять.</stage>
      </div>
      <div type="act">
        <head>4</head>
        <stage>Увіходить Йоганна, ще молода жінка, з слідами неабиякої вроди, але
          дочасно змарніла; убрана вбого, буйні коси, мідяного кольору з золотистими полисками, прикриті
          простим сільським покривалом. Вона спиняється у порога.</stage>
        <sp who="#husa">
          <speaker>Хуса</speaker>
          <stage>(непривітно)</stage>
          <l>То ти вернулась?</l>
        </sp>
        <sp who="#joganna">
          <speaker>Йоганна</speaker>
          <stage>(тихо, покірно, але з захованням гідності)</stage>
          <l>Так, я вернулася.</l>
        </sp>
        <sp who="#husa">
          <speaker>Хуса</speaker>
          <l>А де ж твій тесля?</l>
        </sp>
        <sp who="#joganna">
          <speaker>Йоганна</speaker>
          <l>Його розп’ято. Ти хіба не знаєш?</l>
        </sp>
        <sp who="#husa">
          <speaker>Хуса</speaker>
          <l>Ага, достукався!..</l>
        </sp>
        <stage>Пауза.</stage>
        <l>І ти так певна,</l>
        <l>що я тебе прийму?</l>
        <sp who="#joganna">
          <speaker>Йоганна</speaker>
          <l>Моя повинність –</l>
          <l>вернутися до тебе, а прийняти</l>
          <l>чи не прийняти жінку – сам ти зважиш.</l>
        </sp>
        <sp who="#husa">
          <speaker>Хуса</speaker>
          <l>Як ти сьогодні дбаєш про повинність!</l>
          <l>Про що ж тоді ти дбала, як побігла</l>
          <l>за назаретським теслею?</l>
        </sp>
        <sp who="#joganna">
          <speaker>Йоганна</speaker>
          <l>Я, Хусо,</l>
          <l>повинності й тоді не забувала.</l>
        </sp>
        <sp who="#husa">
          <speaker>Хуса</speaker>
          <l>Нівроку, бачу, стала жартівлива!</l>
          <l>Сього давніш не знав я за тобою!</l>
        </sp>
        <sp who="#joganna">
          <speaker>Йоганна</speaker>
          <l>Вір чи не вір – я все тобі скажу:</l>
          <l>примусила мене повинність вища</l>
          <l>лишити дім мій і тебе.</l>
        </sp>
        <sp who="#husa">
          <speaker>Хуса</speaker>
          <l>Що плещеш?</l>
          <l>Яка ж то в жінки є повинність вища,</l>
          <l>ніж вірність мужові?</l>
        </sp>
        <sp who="#joganna">
          <speaker>Йоганна</speaker>
          <l>Я не ламала</l>
          <l>ніколи вірності.</l>
        </sp>
        <sp who="#husa">
          <speaker>Хуса</speaker>
          <l>Ти ще глузуєш?!</l>
          <l>Ти думаєш, що я зовсім дурний?</l>
          <l>Який же чоловік повірить жінці,</l>
          <l>що нібито вона ходила чесно,</l>
          <l>коли вона ганяла по світах</l>
          <l>за молодим іще і непоганим,</l>
          <l>проречистим, облесливим пророком?</l>
          <l>Адже се так? Для тебе ж він – пророк?</l>
        </sp>
        <sp who="#joganna">
          <speaker>Йоганна</speaker>
          <l>Що він для мене – висловить несила.</l>
        </sp>
        <sp who="#husa">
          <speaker>Хуса</speaker>
          <stage>(люто)</stage>
          <l>Безличниця!!</l>
        </sp>
        <sp who="#joganna">
          <speaker>Йоганна</speaker>
          <l>Ні, Хусо, не лютуй.</l>
          <l>Я певна, що якби ти сам був з нами,</l>
          <l>ти мусив би…</l>
        </sp>
        <sp who="#husa">
          <speaker>Хуса</speaker>
          <l>О, справді, дуже шкода,</l>
          <l>що не було мене там межи вами!</l>
        </sp>
        <sp who="#joganna">
          <speaker>Йоганна</speaker>
          <l>Я знаю, трудно вірити чесноті</l>
          <l>в зрадливім нашім світі, але там,</l>
          <l>в тім світі, звідки я тепер приходжу…</l>
        </sp>
        <sp who="#husa">
          <speaker>Хуса</speaker>
          <l>То се ти з того світу прибула,</l>
          <l>як Самуїл-пророк? Моторна з тебе!</l>
        </sp>
        <sp who="#joganna">
          <speaker>Йоганна</speaker>
          <stage>(смутно і спокійно, хоч видимо ображена)</stage>
          <l>Даремне, Хусо, ти глузуєш з мене, –</l>
          <l>сього від тебе я не заробила.</l>
        </sp>
        <sp who="#husa">
          <speaker>Хуса</speaker>
          <l>Не заробила?! Я тобі скажу,</l>
          <l>чого ти заробила! от чого:</l>
          <l>прилюдно буть побитою камінням!</l>
          <l>Ти перелюбниця!</l>
        </sp>
        <sp who="#joganna">
          <speaker>Йоганна</speaker>
          <stage>(складає руки на грудях і випростується одважно)</stage>
          <l>Каменувати</l>
          <l>мене ти можеш, та не маєш за що,</l>
          <l>бо я ніколи не жила так чисто,</l>
          <l>так чесно, навіть свято, як сей рік.</l>
        </sp>
        <sp who="#husa">
          <speaker>Хуса</speaker>
          <l>Тиняючись по світу як повія?</l>
          <l>Утікши, наче злодійка, з господи?</l>
        </sp>
        <sp who="#joganna">
          <speaker>Йоганна</speaker>
          <l>Не бувши злодійкою, я могла б</l>
          <l>узяти з дому вдесятеро більше,</l>
          <l>ніж я взяла; та я не хтіла брати</l>
          <l>нічого, крім того, що залишилось</l>
          <l>у тебе з мого посагу.</l>
        </sp>
        <sp who="#husa">
          <speaker>Хуса</speaker>
          <l>А, так?</l>
          <l>То ти мені ще й очі вибиваєш</l>
          <l>своїм багатством?</l>
        </sp>
        <sp who="#joganna">
          <speaker>Йоганна</speaker>
          <l>Хусо, я навчилась</l>
          <l>таку складати ціну всім багатствам,</l>
          <l>як пороху, що в нас попід ногами.</l>
        </sp>
        <sp who="#husa">
          <speaker>Хуса</speaker>
          <l>Се хто ж тебе навчив? Отой пророк?</l>
        </sp>
        <stage>Йоганна мовчки потакує головою.</stage>
        <l>Проте ж він сам не жив по тій науці,</l>
        <l>бо підмовляв чужих жінок тікати</l>
        <l>не з голими руками.</l>
        <sp who="#joganna">
          <speaker>Йоганна</speaker>
          <l>Чоловіче!</l>
          <l>До мене він і слова не промовив,</l>
          <l>щоб я пішла за ним!</l>
        </sp>
        <sp who="#husa">
          <speaker>Хуса</speaker>
          <l>Чого ж ти йшла?</l>
        </sp>
        <sp who="#joganna">
          <speaker>Йоганна</speaker>
          <l>Я раз почула, як він говорив,</l>
          <l>що лиси нори мають, птахи – гнізда,</l>
          <l>йому ж нема де в світі прихилитись.</l>
          <l>І я вже не могла в палатах жити,</l>
          <l>в добрі, в догоді, – я пішла за ним.</l>
          <l>Своїм достатком я йому служила</l>
          <l>і всій його громаді помагала,</l>
          <l>щоб міг він мати скрізь собі притулок,</l>
          <l>щоб голоду і холоду не знав,</l>
          <l>щоб мав гурток прихильних коло себе,</l>
          <l>мандруючи між людом непривітним.</l>
          <l>Було б і гріх покинути його!</l>
          <l>То ж він мене зцілив, як я лежала</l>
          <l>на смертнім ложі!</l>
        </sp>
        <sp who="#husa">
          <speaker>Хуса</speaker>
          <l>От, велике щастя!</l>
          <l>Нехай би ти була тоді сконала,</l>
          <l>ніж мала осоромити мене!</l>
        </sp>
        <sp who="#joganna">
          <speaker>Йоганна</speaker>
          <stage>(з глибокою певністю в голосі)</stage>
          <l>Я сорома нікому не придбала,</l>
          <l>ані тобі, ані самій собі.</l>
        </sp>
        <sp who="#husa">
          <speaker>Хуса</speaker>
          <stage>(подивившись пильно на неї)</stage>
          <l>Ну, добре, – він для тебе був пророком,</l>
          <l>чи там уже не знаю чим. А ти?</l>
          <l>Чим ти була для нього?</l>
        </sp>
        <sp who="#joganna">
          <speaker>Йоганна</speaker>
          <l>Я – нічим.</l>
        </sp>
        <sp who="#husa">
          <speaker>Хуса</speaker>
          <l>По-твоєму, і в се я мушу вірить,</l>
          <l>що так-таки нічого ти не мала</l>
          <l>за всі твої послуги?</l>
        </sp>
        <sp who="#joganna">
          <speaker>Йоганна</speaker>
          <l>Ні, Хузане,</l>
          <l>сього я не кажу. Свою науку</l>
          <l>він уділяв усім, і нам, жінкам,</l>
          <l>не боронив стояти близько й слухать.</l>
          <stage>(Щиро.)</stage>
          <l>І чом ти не схотів піти до нього,</l>
          <l>як він людей навчав у Галілеї?</l>
          <l>Він світ новий словами відкривав!</l>
          <l>Світ правди, і добра, й любові, й волі,</l>
          <l>Хузане, волі!</l>
        </sp>
        <sp who="#husa">
          <speaker>Хуса</speaker>
          <l>От чого бракує</l>
          <l>вродливим жіночкам!</l>
        </sp>
        <sp who="#joganna">
          <speaker>Йоганна</speaker>
          <stage>(охолонувши, стримано)</stage>
          <l>Не тої волі,</l>
          <l>що ти гадаєш. Він нам говорив</l>
          <l>про царство боже, де пресвітлі люди</l>
          <l>уже не женяться й не віддаються,</l>
          <l>де кожна жінка нічия.</l>
        </sp>
        <sp who="#husa">
          <speaker>Хуса</speaker>
          <stage>(з’їдливо)</stage>
          <l>А спільна?</l>
        </sp>
        <stage>Йоганна поглядом проймаючого докору дивиться мовчки на Хусу, так що той сп’ятився.</stage>
        <sp who="#joganna">
          <speaker>Йоганна</speaker>
          <stage>(після мовчання)</stage>
          <l>Хузане, дай мені розлучний лист.</l>
        </sp>
        <sp who="#husa">
          <speaker>Хуса</speaker>
          <stage>(хоче якось завернути далеко зайшлу розмову)</stage>
          <l>То ти за сим прийшла?</l>
        </sp>
        <sp who="#joganna">
          <speaker>Йоганна</speaker>
          <l>Ні, не за сим.</l>
          <l>Верталась я додому, до дружини,</l>
          <l>несла я щиру сповідь, без облуди,</l>
          <l>я думала: «Повірить! зрозуміє!»</l>
          <l>А ти для мене маєш тільки глум,</l>
          <l>зневагу, неймовірність… Я прошу</l>
          <l>розлучного листа.</l>
        </sp>
        <sp who="#husa">
          <speaker>Хуса</speaker>
          <l>Сього, либонь,</l>
          <l>ти теж навчилася в свого пророка,</l>
          <l>що жінка має право вимагати</l>
          <l>розлучного листа за леда-слово?</l>
        </sp>
        <sp who="#joganna">
          <speaker>Йоганна</speaker>
          <stage>(хапається за голову, мов ударена спогадом)</stage>
          <l>Як я могла забути?!. Тож Учитель</l>
          <l>наказував повік не розлучатись,</l>
          <l>хіба що зрада станеться…</l>
        </sp>
        <sp who="#husa">
          <speaker>Хуса</speaker>
          <l>От, бачиш!</l>
          <l>Ти, значить, зрадила мене, що хочеш</l>
          <l>розлуку брати? Ти сама признала</l>
          <l>свою провину!</l>
        </sp>
        <sp who="#joganna">
          <speaker>Йоганна</speaker>
          <stage>(схиляється перед ним)</stage>
          <l>Ні, мій мужу й пане,</l>
          <l>прошу тебе, забудь мені те слово, –</l>
          <l>з твоєї волі я повік не вийду.</l>
        </sp>
        <sp who="#husa">
          <speaker>Хуса</speaker>
          <stage>(глузливо)</stage>
          <l>Хіба що знову з’явиться пророк?</l>
        </sp>
        <sp who="#joganna">
          <speaker>Йоганна</speaker>
          <stage>(лагідно)</stage>
          <l>Тоді вже ми за ним обоє підем,</l>
          <l>бо царство боже на землі настане,</l>
          <l>як він удруге прийде.</l>
        </sp>
        <sp who="#husa">
          <speaker>Хуса</speaker>
          <l>А, ти ждеш?</l>
        </sp>
        <sp who="#joganna">
          <speaker>Йоганна</speaker>
          <stage>(смутно)</stage>
          <l>Не знаю, чи діжду жива… казали</l>
          <l>багато наших, що до них приходив…</l>
          <l>І в Галілею кликав… Я верталась</l>
          <l>в надії, що його хоч раз побачу,</l>
          <l>ходила всюди по його слідах…</l>
          <l>і не побачила…</l>
        </sp>
        <sp who="#husa">
          <speaker>Хуса</speaker>
          <l>Тоді згадала,</l>
          <l>що є ще тута десь твій чоловік,</l>
          <l>то час уже йому на шию сісти,</l>
          <l>проциндривши весь посаг свій?</l>
        </sp>
        <sp who="#joganna">
          <speaker>Йоганна</speaker>
          <l>Хузане!!</l>
        </sp>
        <sp who="#husa">
          <speaker>Хуса</speaker>
          <l>А се ще що за норови? Вгамуйся</l>
          <l>і рада будь, що не тягну тебе</l>
          <l>на суд за марнотратство і перелюб,</l>
          <l>а покриваю все для честі дому!</l>
          <l>І ти повинна честі тій служити,</l>
          <l>як накажу тобі.</l>
        </sp>
        <sp who="#joganna">
          <speaker>Йоганна</speaker>
          <stage>(пригноблена)</stage>
          <l>Покірна буду.</l>
        </sp>
        <sp who="#husa">
          <speaker>Хуса</speaker>
          <l>Так от: доволі теревені править,</l>
          <l>іди, передягнись, бо гості будуть:</l>
          <l>з жоною Публій. Поспішай, бо хутко</l>
          <l>прибути можуть.</l>
        </sp>
        <sp who="#joganna">
          <speaker>Йоганна</speaker>
          <l>Може б, ти дозволив</l>
          <l>мені до них сьогодні не виходить?</l>
        </sp>
        <sp who="#husa">
          <speaker>Хуса</speaker>
          <stage>(владно)</stage>
          <l>Ні в якім разі! Маєш їх вітати</l>
          <l>якнайгречніше. Швидше йди вдягайся,</l>
          <l>а то ще так тебе й застануть в рам’ї.</l>
        </sp>
        <sp who="#joganna">
          <speaker>Йоганна</speaker>
          <l>Я маю тільки сю одну одежу.</l>
        </sp>
        <sp who="#husa">
          <speaker>Хуса</speaker>
          <l>Туди до лиха! От ще біснувата!..</l>
          <stage>(Плеще в долоні.)</stage>
        </sp>
        <stage>Увіходить раб.</stage>
        <l>Поклич Сабіну!</l>
      </div>
      <div type="act">
        <head>5</head>
        <stage>Ледве раб виходить за двері, Сабіна з’являється.</stage>
        <sp who="#husa">
          <speaker>Хуса</speaker>
          <stage>(до неї)</stage>
          <l>Звідки ти прийшла?</l>
        </sp>
        <sp who="#sabina">
          <speaker>Сабіна</speaker>
          <l>В десятій хаті я крутила жорна.</l>
        </sp>
        <sp who="#husa">
          <speaker>Хуса</speaker>
          <stage>(суворо глянувши на неї)</stage>
          <l>Іди і зараз принеси для пані</l>
          <l>свою одежу, тільки щонайкращу.</l>
        </sp>
        <sp who="#sabina">
          <speaker>Сабіна</speaker>
          <l>Я кращої не маю над оту,</l>
          <l>що владар мій своїй рабині справив,</l>
          <l>але вона пристала б і цариці,</l>
          <l>бо владар сам замовив тії шати,</l>
          <l>поїхавши навмисне до Сідона,</l>
          <l>а владар знається на речах.</l>
        </sp>
        <sp who="#joganna">
          <speaker>Йоганна</speaker>
          <l>Хусо,</l>
          <l>чи правда се?</l>
        </sp>
        <sp who="#husa">
          <speaker>Хуса</speaker>
          <l>Авжеж, убрання гарне.</l>
          <l>А втім, сама побачиш.</l>
          <stage>(До Сабіни.)</stage>
          <l>Принеси.</l>
        </sp>
        <stage>Сабіна виходить.</stage>
        <sp who="#joganna">
          <speaker>Йоганна</speaker>
          <l>Не про красу одежі я питала, –</l>
          <l>ти ж розумієш, Хусо.</l>
        </sp>
        <sp who="#husa">
          <speaker>Хуса</speaker>
          <l>Я не хочу</l>
          <l>нічого розуміти, а тобі</l>
          <l>мене допитуватись не пристало.</l>
          <l>Ти одіж продала, для кого хтіла,</l>
          <l>а я купив, кому хотів. Тепер же</l>
          <l>повинна б ти мені ще й бути вдячна,</l>
          <l>бо маєш в чому вийти до гостей, –</l>
          <l>вони ж не знатимуть, що то з рабині.</l>
          <l>Прикраси в тебе є?</l>
        </sp>
        <sp who="#joganna">
          <speaker>Йоганна</speaker>
          <l>Нема нічого.</l>
        </sp>
        <sp who="#husa">
          <speaker>Хуса</speaker>
          <l>То йди до матері та попроси</l>
          <l>у неї перли, діадему, персні,</l>
          <l>заушниці, обручки й пояс.</l>
          <l>Чуєш? Чому ж не йдеш?</l>
        </sp>
        <sp who="#joganna">
          <speaker>Йоганна</speaker>
          <stage>(благаючи)</stage>
          <l>Хузане, не примушуй</l>
          <l>мене покрас у матері просити!</l>
        </sp>
        <sp who="#husa">
          <speaker>Хуса</speaker>
          <l>А в кого ж їх просити? Може, бігти</l>
          <l>десь по сусідах позичати? Зараз</l>
          <l>іди до матері!</l>
        </sp>
        <stage>Йоганна йде, як на муку.</stage>
        <sp who="#sabina">
          <speaker>Сабіна</speaker>
          <stage>(приносить одежу)</stage>
          <l>Ось, пане, одіж.</l>
          <stage>(Хоче йти.)</stage>
        </sp>
        <sp who="#husa">
          <speaker>Хуса</speaker>
          <l>Стривай, поможеш пані зачесатись</l>
          <l>по-римському.</l>
        </sp>
        <sp who="#sabina">
          <speaker>Сабіна</speaker>
          <l>Нехай звелить мій пан</l>
          <l>мені крутити жорна, кіз доїти,</l>
          <l>носити воду, – все те буде легше,</l>
          <l>аніж прислужницею бути в пані.</l>
        </sp>
        <sp who="#husa">
          <speaker>Хуса</speaker>
          <l>Чого ж се так? Хіба вона лиха?</l>
        </sp>
        <sp who="#sabina">
          <speaker>Сабіна</speaker>
          <l>Господь не допустив.</l>
        </sp>
        <sp who="#husa">
          <speaker>Хуса</speaker>
          <l>То й не видумуй.</l>
          <l>Я не на те учу рабинь по-римськи,</l>
          <l>щоб потім їх скотарками робити.</l>
          <stage>(Підходить, бере її за підборіддя і підводить їй похилене обличчя вгору.)</stage>
          <l>Се ти лиха за одіж? Не журися!</l>
          <l>Я кращу справлю!</l>
          <stage>(Пригортає її.)</stage>
        </sp>
        <sp who="#sabina">
          <speaker>Сабіна</speaker>
          <stage>(злегка пручається, поглядаючи на двері)</stage>
          <l>Шкода втрати, пане,</l>
          <l>бо є кому тепер гостей вітати</l>
          <l>і без твоєї слугівниці.</l>
        </sp>
        <sp who="#husa">
          <speaker>Хуса</speaker>
          <stage>(усміхається)</stage>
          <l>От що!</l>
          <l>Ба з того вже тепер ніхто не винен!</l>
          <l>Се ж, може, й краще. Ти збулась клопоту,</l>
          <l>та й я вже думати не потребую.</l>
          <l>І вір мені, що се далеко ліпше –</l>
          <l>такою буть рабинею, як ти,</l>
          <l>ніж панею такою, як Йоганна.</l>
        </sp>
        <sp who="#sabina">
          <speaker>Сабіна</speaker>
          <l>Мені про те не личить розважати,</l>
          <l>бо хто ж така твоя рабиня? Пан мій</l>
          <l>все краще знає. Пан мій сам воліє</l>
          <l>приставником тетрархові служити,</l>
          <l>ніж бути на тетрарховому місці.</l>
          <l>То божа воля – треба їй коритись.</l>
        </sp>
        <sp who="#husa">
          <speaker>Хуса</speaker>
          <l>Сабіно! Гей, не будь така лукава!</l>
          <l>Не доведе тебе се до добра!</l>
        </sp>
        <sp who="#sabina">
          <speaker>Сабіна</speaker>
          <l>Хіба твоя рабиня що сказала?</l>
        </sp>
        <stage>Міряються поглядами. Увіходить Йоганна, бліда як смерть, у руках у неї покраси.</stage>
        <sp who="#husa">
          <speaker>Хуса</speaker>
          <stage>(до Йоганни)</stage>
          <l>Все є? Гаразд. Тепер іди вбирайся.</l>
          <l>Сабіно, поможи.</l>
        </sp>
        <sp who="#joganna">
          <speaker>Йоганна</speaker>
          <stage>(тихо)</stage>
          <l>Я сама…</l>
        </sp>
        <sp who="#husa">
          <speaker>Хуса</speaker>
          <l>А я кажу – Сабіна хай поможе,</l>
          <l>бо ти ж сама, либонь, того не знаєш,</l>
          <l>яка тепера поведінка в Римі</l>
          <l>на зачіски. А Марція вже звісно</l>
          <l>доглядиться, якщо не до ладу</l>
          <l>в уборах буде, – я ж того не хочу,</l>
          <l>щоб нас почесна гостя осудила.</l>
        </sp>
        <sp who="#sabina">
          <speaker>Сабіна</speaker>
          <stage>(до Йоганни, облесливо)</stage>
          <l>Нехай дозволить владарка покласти</l>
          <l>крихіточку їй фарби на обличчя,</l>
          <l>бо трішечки здороження помітно.</l>
          <l>Твоя рабиня вже доложить хисту:</l>
          <l>всі зморщечки отут попри очицях,</l>
          <l>навколо вустоньків і між брівками</l>
          <l>чудово замалює, зробить церу</l>
          <l>таку свіженьку, як була колись!</l>
        </sp>
        <sp who="#joganna">
          <speaker>Йоганна</speaker>
          <stage>(неживим голосом)</stage>
          <l>Ходім; роби, що хочеш.</l>
        </sp>
        <sp who="#husa">
          <speaker>Хуса</speaker>
          <l>Тільки швидше!</l>
        </sp>
        <stage>Йоганна виходить, за нею Сабіна з одежею.</stage>
      </div>
      <div type="act">
        <head>6</head>
        <sp who="#rab">
          <speaker>Раб</speaker>
          <stage>(з’являється на порозі)</stage>
          <l>Прибув високородний Публій в гості!</l>
        </sp>
        <sp who="#husa">
          <speaker>Хуса</speaker>
          <l>З дружиною?</l>
        </sp>
        <sp who="#rab">
          <speaker>Раб</speaker>
          <l>Сам, без жони прибув.</l>
        </sp>
        <sp who="#husa">
          <speaker>Хуса</speaker>
          <stage>(стиха до себе, заклопотаний)</stage>
          <l>Що за притичина?..</l>
        </sp>
        <stage>Раб тим часом розсовує запони, що закривали середній вхід до кімнати; одкриваються сіни
          й видко, як у них вступає знадвору Публій. Він ще молодий чоловік, але поважний рухами й
          виразом обличчя; тога на ньому так уложена, як личить людині значно старішій, – широкими
          заломами і спущена в подолі низько, мало не до п’ят.</stage>
        <sp who="#publij">
          <speaker>Публій</speaker>
          <stage>(ще з сіней)</stage>
          <l>Здоров, Хузане!</l>
        </sp>
        <sp who="#husa">
          <speaker>Хуса</speaker>
          <stage>(кидається йому назустріч)</stage>
          <l>Щасливий надмір, що тебе вітаю!</l>
          <stage>(Веде Публія за руку до порога світлиці, на порозі випускає руку, вклоняється й
            пропускає гостя наперед, роблячи руками рухи люб’язного запрохування. Потім, посадовивши
            Публія на кріслі, сам сідає напроти нього на дзиглику.)</stage>
          <l>Чому ж твоя високородна пані</l>
          <l>мене, свого раба, не вшанувала,</l>
          <l>як намірялась?</l>
        </sp>
        <sp who="#publij">
          <speaker>Публій</speaker>
          <stage>(по хвилі помислу)</stage>
          <l>Гм… скажу по правді,</l>
          <l>ми вибрались удвох, але жона</l>
          <l>лишилась там, коло міської брами.</l>
        </sp>
        <sp who="#husa">
          <speaker>Хуса</speaker>
          <stage>(стурбовано)</stage>
          <l>Чого? Що сталося?</l>
        </sp>
        <sp who="#publij">
          <speaker>Публій</speaker>
          <l>Нічого ніби,</l>
          <l>та ми в дорозі поговір почули,</l>
          <l>то Марція й наважилась пождати,</l>
          <l>поки я дам їй знати, чи годиться</l>
          <l>сюди прибути їй.</l>
        </sp>
        <sp who="#husa">
          <speaker>Хуса</speaker>
          <stage>(удає, що нічого не догадується)</stage>
          <l>Та що ж таке?</l>
          <l>Який же поговір? З якої речі?</l>
        </sp>
        <sp who="#publij">
          <speaker>Публій</speaker>
          <l>Я, власне, й на хвилину не повірив.</l>
          <l>Та хоч би навіть і була в тім правда,</l>
          <l>я на приватні речі не вважаю;</l>
          <l>але моя жона, як сам ти знаєш,</l>
          <l>сувора звичаєм. Воно то правда,</l>
          <l>що жінці, ще й матроні, випадає</l>
          <l>на кожний крок свій уважати пильно.</l>
        </sp>
        <sp who="#husa">
          <speaker>Хуса</speaker>
          <l>Запевне так. Та я ж би не насміливсь</l>
          <l>таку поважну гостю наражати</l>
          <l>на щось їй не приймовне.</l>
        </sp>
        <sp who="#publij">
          <speaker>Публій</speaker>
          <l>Отож-то.</l>
          <l>Я сам їй се казав. Проте не вмовив –</l>
          <l>лишилася-таки пождати звістки.</l>
        </sp>
        <sp who="#husa">
          <speaker>Хуса</speaker>
          <l>Яка ж їй саме звістка пожадана?</l>
          <l>Я вмить пошлю до пані скорохода</l>
          <l>з відповіддю, аби я знав питання.</l>
        </sp>
        <sp who="#publij">
          <speaker>Публій</speaker>
          <stage>(помалу, неохоче)</stage>
          <l>В дорозі нам наклепано, що ніби</l>
          <l>твоя жона покинула господу</l>
          <l>і подалась на безвість, а що ти</l>
          <l>розлуку ніби маєш брати з нею</l>
          <l>і… Ні, сього не випадає мовить…</l>
        </sp>
        <sp who="#husa">
          <speaker>Хуса</speaker>
          <l>Прошу тебе, доказуй все до краю.</l>
        </sp>
        <sp who="#publij">
          <speaker>Публій</speaker>
          <l>Що ніби розпаношилась у тебе</l>
          <l>якась рабиня і що ту рабиню</l>
          <l>наважився ти взяти за дружину!</l>
        </sp>
        <sp who="#husa">
          <speaker>Хуса</speaker>
          <stage>(сплескує руками)</stage>
          <l>Нечувано! Які безчільні брехні!</l>
          <l>Хоч би крихітка правди! Ну вже й люди!.</l>
          <l>Моя жона здоров’ям занепала</l>
          <l>і їздила до батька у Сарон,</l>
          <l>на купелі з квіток, бо їй ті ліки</l>
          <l>надзвичай помічні. Але ж тепера</l>
          <l>моя жона вже дома й до послуги</l>
          <l>твоїй пречесній пані. Чи дозволиш</l>
          <l>гонця послати?</l>
        </sp>
        <sp who="#publij">
          <speaker>Публій</speaker>
          <stage>(потакує головою)</stage>
          <l>Будь ласкавий.</l>
        </sp>
        <sp who="#husa">
          <speaker>Хуса</speaker>
          <stage>(плеще в долоні і з нетерплячки йде сам назустріч рабові в сіни. До раба, що в сінях)</stage>
          <l>Миттю</l>
          <l>пошли Габала до міської брами,</l>
          <l>хай скаже Марції високородній:</l>
          <l>«Хузанова жона, Йоганна, просить</l>
          <l>шановну гостю в дім свій завітати».</l>
        </sp>
        <sp who="#publij">
          <speaker>Публій</speaker>
          <stage>(голосно озивається, не встаючи)</stage>
          <l>Додай, що Публій радить не баритись.</l>
        </sp>
        <sp who="#husa">
          <speaker>Хуса</speaker>
          <stage>(до раба)</stage>
          <l>Ти чув? Нехай Габал біжить щодуху!</l>
          <stage>(Вертається до Публія.)</stage>
          <l>Моя жона ще й знов захорувала б,</l>
          <l>якби шановна Марція і справді</l>
          <l>обом нам завдала такого жалю,</l>
          <l>з дороги завернувшися додому.</l>
          <l>Я сам не знаю, що було б зо мною, –</l>
          <l>таку високу честь і так втеряти!</l>
        </sp>
        <sp who="#publij">
          <speaker>Публій</speaker>
          <l>Я розумію, що гостинність ваша</l>
          <l>була б уражена, але про честь</l>
          <l>нема що говорити, бо приставник</l>
          <l>тетрарховий – сам чималий вельможець.</l>
        </sp>
        <sp who="#husa">
          <speaker>Хуса</speaker>
          <l>Не так, мій гідний гостю. Найчільніший</l>
          <l>провінціал зрівнятися не може</l>
          <l>з тим, хто зоветься «римський громадянин», –</l>
          <l>а ти ж при тому й іншу гідність маєш.</l>
          <l>Моя жона не простого коліна,</l>
          <l>та все ж вона сама те добре тямить,</l>
          <l>яке належить місце їй при тій,</l>
          <l>хто всіх матрон переважає родом.</l>
        </sp>
        <sp who="#publij">
          <speaker>Публій</speaker>
          <l>На жаль, не всі у вас тут в Палестині</l>
          <l>шанують римське ймення. Є такі,</l>
          <l>що раді б згладити його зо світу.</l>
        </sp>
        <sp who="#husa">
          <speaker>Хуса</speaker>
          <l>Яке безумство!</l>
        </sp>
        <sp who="#publij">
          <speaker>Публій</speaker>
          <l>І, що найприкріше, –</l>
          <l>такі думки живуть у головах,</l>
          <l>що начебто повинні буть світліші,</l>
          <l>ніж голови поспільські.</l>
        </sp>
        <sp who="#husa">
          <speaker>Хуса</speaker>
          <l>Ох, на жаль,</l>
          <l>на сором Палестині, сьому правда!</l>
          <stage>(Присувається ближче до Публія і говорить тихше.)</stage>
          <l>По приязні признаюся тобі:</l>
          <l>мені ті люди труять пробування</l>
          <l>попри особі нашого тетрарха –</l>
          <l>нехай йому господь продовжить віку! –</l>
          <l>Звичайно, він їх збутися не може,</l>
          <l>бо то все родичі його дружини –</l>
          <l>хай бог її удержить при здоров’ї! –</l>
          <l>А ті ніяк забутися не можуть,</l>
          <l>що з них колись були царі тутешні.</l>
          <l>Отож мій владар мусить їх терпіти,</l>
          <l>хоч жаль дивитись, як вони снують</l>
          <l>навколо нього павутиння злості</l>
          <l>і замислів злочинних. Страх бере</l>
          <l>за розум і чесноту мого пана,</l>
          <l>коли такі тарантули отрутні</l>
          <l>домують вкупі з ним безперестанку.</l>
        </sp>
        <sp who="#publij">
          <speaker>Публій</speaker>
          <l>Се справді товариство не найліпше</l>
          <l>для вірного підданця Риму. Цезар,</l>
          <l>либонь, загоджений не був би з того,</l>
          <l>якби довідався.</l>
        </sp>
        <sp who="#husa">
          <speaker>Хуса</speaker>
          <l>Се я сказав тобі</l>
          <l>по приязні, як річ приватну.</l>
        </sp>
        <sp who="#publij">
          <speaker>Публій</speaker>
          <stage>(немов не почувши останніх слів Хуси, зміняє розмову)</stage>
          <l>А тут у вас у Галілеї – гарно!</l>
          <l>Далеко придобніше, ніж в Юдеї.</l>
          <l>Так якось зелено, – гаї та луки,</l>
          <l>і гори не такі сумні та голі.</l>
          <l>Моя жона побачила за містом</l>
          <l>чиюсь маленьку віллу – несогіршу –</l>
          <l>і мовила: «Отут би я жила, –</l>
          <l>се наче Тускулум».</l>
        </sp>
        <sp who="#husa">
          <speaker>Хуса</speaker>
          <stage>(удає надзвичайну радість)</stage>
          <l>Яке се щастя!</l>
          <l>Я можу зараз волю ту вволити,</l>
          <l>бо вілла та моя! Благати буду</l>
          <l>твою дружину – в дар її прийняти.</l>
          <l>О, се ж мене навіки ущасливить!</l>
        </sp>
        <sp who="#publij">
          <speaker>Публій</speaker>
          <l>Не буду відмовлятися за жінку,</l>
          <l>либонь, вона сама прибуде хутко.</l>
        </sp>
        <sp who="#skorohod_gabal">
          <speaker>Скороход Габал</speaker>
          <stage>(вбігає задиханий)</stage>
          <l>Високородна Марція зволила</l>
          <l>вже рушити до двору мого пана!</l>
        </sp>
        <sp who="#husa">
          <speaker>Хуса</speaker>
          <stage>(Габалові)</stage>
          <l>Звісти мою жону.</l>
        </sp>
        <stage>Габал виходить.</stage>
        <stage>(До Публія.)</stage>
        <l>Вона тепера</l>
        <l>моїй матусі дещо помагає:</l>
        <l>старенька вже нездужає ходити,</l>
        <l>а на рабинь спуститися не можна</l>
        <l>у догляді за матір’ю.</l>
        <sp who="#publij">
          <speaker>Публій</speaker>
          <l>Запевне.</l>
          <l>Либонь, було сутужно без невістки</l>
          <l>твоїй матусі?</l>
        </sp>
        <sp who="#husa">
          <speaker>Хуса</speaker>
          <l>Ох, і не сказати!</l>
          <l>Вони ж так любляться! Але матуся</l>
          <l>вже згодилась терпіти, щоб Йоганна</l>
          <l>порятувать могла своє здоров’я,</l>
          <l>бо се ж конечна річ.</l>
        </sp>
        <sp who="#publij">
          <speaker>Публій</speaker>
          <l>Авжеж, відомо!</l>
        </sp>
        <sp who="#husa">
          <speaker>Хуса</speaker>
          <stage>(встає)</stage>
          <l>Коли дозволиш, я піду назустріч</l>
          <l>твоїй дружині.</l>
        </sp>
        <sp who="#publij">
          <speaker>Публій</speaker>
          <l>Добре, вийдем разом.</l>
        </sp>
        <stage>Ідуть через сіни. Публій попереду, Хуса позаду. На ході Хуса шепоче до придверного раба:
          «Біжи до пані, – хай там поспішиться!»</stage>
        <stage>Раб швидко подається.</stage>
      </div>
      <div type="act">
        <head>7</head>
        <stage>Який час нема нікого, згодом увіходять Публій і Марція поруч, за ними
          Хуса. Марція немолода вже пані, обличчя суворого римського типу, рухи повільні, поводіння
          гордовите; одежа на їй уложена дуже майстерно; довга, дрібно-зафалдована стола, темна, шовкова,
          з довгими рукавами, з вузенькою, але чудово гаптованою лиштвою, тягнеться ззаду по землі на
          лікоть; на голові у пані покривало яснішої барви й тоншої тканки, ніж стола, притримане
          тоненькою діадемою старого золота. Крім сеї діадеми та ще коштовної камеї коло коміра – покрас
          на матроні ніяких. Волосся зачесане з мистецькою простотою, розділене проділом і попущене так,
          що покриває більшу частину лоба і спадає хвилястими кучерями од скронів на груди. Хуса,
          посадовивши гостей, сам не сідає.</stage>
        <sp who="#martsija">
          <speaker>Марція</speaker>
          <stage>(до Хуси)</stage>
          <l>А що ж се я не бачу господині?</l>
        </sp>
        <sp who="#husa">
          <speaker>Хуса</speaker>
          <stage>(ледве ховає свою безпорадність)</stage>
          <l>Вона от-от надійде привітати</l>
          <l>осяйне щастя у твоїй особі.</l>
          <l>Либонь, її затримала матуся.</l>
          <l>Клопочеться Йоганна бідна з нею!</l>
          <l>А ще й сама нездужала недавно…</l>
        </sp>
        <sp who="#martsija">
          <speaker>Марція</speaker>
          <stage>(до Публія, трохи підводячись, мов хоче встати)</stage>
          <l>То, може, ми не в пору прибули?</l>
        </sp>
        <sp who="#husa">
          <speaker>Хуса</speaker>
          <l>Хіба ж коли не в пору сонце сходить?! –</l>
          <l>Та ось моя жона, твоя слугиня!</l>
        </sp>
        <stage>Увіходить Йоганна, розкішно вбрана: у сріблястій, прозорій, пишно вигаптуваній шовками
          одежі, у золотому поясі; старосвітські великі обручки на руках, внизу і вище ліктя, на пальцях
          скілька перснів з дорогим камінням, на шиї рясне перлове намисто, на голові сітка й штучний
          убір з золотих обручів, шпильок, гребінців; довгі заушниці звисають аж до сурелів. Обличчя дуже
          підмальоване, скидається на маску. Йоганна стає на порозі і мовчки низько вклоняється гостям.
          Публій встає їй назустріч, Марція лишається сидіти.</stage>
        <sp who="#publij">
          <speaker>Публій</speaker>
          <stage>(до Йоганни)</stage>
          <l>Саронській квітці мій привіт! Я радий,</l>
          <l>що рідний край вернув тобі здоров’я.</l>
        </sp>
        <stage>Йоганна дивиться на нього, не розуміючи.</stage>
        <sp who="#husa">
          <speaker>Хуса</speaker>
          <stage>(пошепки їй)</stage>
          <l>Що ж ти мовчиш?</l>
        </sp>
        <sp who="#joganna">
          <speaker>Йоганна</speaker>
          <stage>(безвиразно)</stage>
          <l>Вітаю, чесний пане.</l>
          <stage>(До Марції.)</stage>
          <l>Прошу пробачити твоїй слугині,</l>
          <l>що не вспішилася тобі назустріч.</l>
          <stage>(Сідає коло Марції. Хуса сідає коло Публія.)</stage>
        </sp>
        <sp who="#publij">
          <speaker>Публій</speaker>
          <stage>(обзирає Йоганну з голови до п’ят)</stage>
          <l>Се не дивниця, – ти роботу мала.</l>
        </sp>
        <sp who="#publij">
          <speaker>Публій</speaker>
          <stage>(до Марції)</stage>
          <l>От, розпитай лиш нашу господиню,</l>
          <l>які то саме купелі з квіток</l>
          <l>вона в Сароні мала, – може б, варто</l>
          <l>поїхати й тобі туди на купіль,</l>
          <l>адже Сарон уславився квітками.</l>
        </sp>
        <sp who="#publij">
          <speaker>Публій</speaker>
          <l>Невже там тільки й слави, що квітки?</l>
        </sp>
        <sp who="#publij">
          <speaker>Публій</speaker>
          <stage>(з поглядом на Йоганну)</stage>
          <l>Ні, ще й саронського жіноцтва врода.</l>
        </sp>
        <sp who="#martsija">
          <speaker>Марція</speaker>
          <l>Жінки на сході, може, й непогані,</l>
          <l>але, на жаль, вони збавляють вроду</l>
          <l>надмірним малюванням, – вимагає</l>
          <l>того від них, либонь, краєвий звичай.</l>
          <l>Щоправда – фарби кращі тут, ніж в Римі.</l>
          <l>В нас не вдали б ніяк такої барви.</l>
          <stage>(Показує на волосся Йоганни.)</stage>
        </sp>
        <sp who="#joganna">
          <speaker>Йоганна</speaker>
          <l>Волосся я не фарбувала, пані.</l>
        </sp>
        <sp who="#martsija">
          <speaker>Марція</speaker>
          <l>Я, власне, не про те ж і говорила.</l>
          <l>Лише завважила, що сеї барви</l>
          <l>абиякий фарб’яр не може вдати,</l>
          <l>та рідко де трапляється й в натурі.</l>
          <l>Я тільки раз подібне щось вбачала</l>
          <l>і то таки було – тут, в Палестині.</l>
        </sp>
        <sp who="#husa">
          <speaker>Хуса</speaker>
          <stage>(з ледве помітною тривогою)</stage>
          <l>Коли ж то саме трапилось, пречесна?</l>
        </sp>
        <sp who="#martsija">
          <speaker>Марція</speaker>
          <l>Недавно, сеї весни. На той час</l>
          <l>були ми з мужем у Єрусалимі.</l>
          <l>Я з нудів гинула у тому місті!</l>
          <l>Знічев’я навіть згодилась дивитись</l>
          <l>на те видовисько, як розпинали</l>
          <l>якихсь там трьох злочинців.</l>
        </sp>
        <sp who="#husa">
          <speaker>Хуса</speaker>
          <l>Як же пані</l>
          <l>сподобалося теє?</l>
        </sp>
        <sp who="#martsija">
          <speaker>Марція</speaker>
          <l>Не цікаво.</l>
          <l>Хоч, правда, я спізнилася на те,</l>
          <l>як саме до хрестів їх прибивали,</l>
          <l>застала вже, як висіли й конали.</l>
          <l>Було людей при тому небагато, –</l>
          <l>само простацтво; плакали, кричали.</l>
          <l>То не видовисько, а просто бешкет!</l>
          <stage>(До Йоганни.)</stage>
          <l>І здумай, пані, у тому гурті</l>
          <l>я жінку вгледіла з таким волоссям, –</l>
          <l>але ж точнісінько! – як от у тебе.</l>
        </sp>
        <stage>Хуса каменіє з жаху. Йоганна дивиться просто в вічі Марції, але та спокійно править
          далі.</stage>
        <l>Була, напевне, барва натуральна,</l>
        <l>бо то була простачка, а вони ж</l>
        <l>коли й фарбують, то звичайно бридко,</l>
        <l>от, чимсь таким рудим. А те волосся</l>
        <l>було – нестеменісінько, як в тебе.</l>
        <l>Обличчя я не бачила.</l>
        <stage>Хуса зітхає з полегшенням.</stage>
        <l>Бо жінка</l>
        <l>лежала ницьма, розпростершись долі,</l>
        <l>немов без пам’яті, а може, п’яна,</l>
        <l>і всю її – волосся покривало,</l>
        <l>як мідяним щитом. Один розп’ятий,</l>
        <l>конаючи, щось крикнув, певне, з болю.</l>
        <l>Тут жінка почала волосся рвати,</l>
        <l>без крику, без ридання, так як мичку,</l>
        <l>мов їй і не боліло. Скрізь навколо</l>
        <l>його розносив вітер. Чиста шкода,</l>
        <l>як тії люди вроди не шанують!</l>
        <l>І що за дикий звичай – виявляти</l>
        <l>так неподобно тугу?</l>
        <stage>(Завважає, що Йоганна відхилились і закрила очі з виразом глибокого страждання.)</stage>
        <l>Що з тобою?..</l>
        <l>Тобі недобре?.. Дати камфори?</l>
        <stage>(Дістає з мішечка, що при поясі, шматочок камфори і дає понюхати Йоганні.)</stage>
        <l>Я ще з конвалії тут маю ліки.</l>
        <l>Ось випий, се на серце дуже добре.</l>
        <stage>(Подає маленький слоїчок Йоганні, тая не бере й хитає головою, що не треба. Марція з
          ображеним видом хоче сховати слоїчок у мішечок.)</stage>
        <l>Коли не треба, я не накидаюсь…</l>
        <sp who="#husa">
          <speaker>Хуса</speaker>
          <stage>(суворо)</stage>
          <l>Йоганно, випий і подякуй пані!</l>
          <stage>(Бере з столика невеличку чарку, наливає ліки, взявши їх з поклоном від Марції, і подає
            Йоганні. Йоганна тремтячими руками бере чарку і випиває ліки.)</stage>
        </sp>
        <sp who="#martsija">
          <speaker>Марція</speaker>
          <l>А що? Вже ліпше? Правда, помічне?</l>
        </sp>
        <sp who="#husa">
          <speaker>Хуса</speaker>
          <stage>(нахилившись до жінки, мов з уважності, шепоче грізно)</stage>
          <l>Та дякуй же!</l>
        </sp>
        <sp who="#joganna">
          <speaker>Йоганна</speaker>
          <stage>(слабким голосом)</stage>
          <l>Я дякую… Вже ліпше…</l>
        </sp>
        <sp who="#martsija">
          <speaker>Марція</speaker>
          <stage>(до Публія)</stage>
          <l>Се дивно, як тут всі бояться крові</l>
          <l>і всяких мук! Згадати – зараз млості!</l>
        </sp>
        <sp who="#publij">
          <speaker>Публій</speaker>
          <stage>(до Хуси)</stage>
          <l>Цікавий, чим ви бавите народ?</l>
          <l>Ні гладіаторських боїв, ні цирку,</l>
          <l>ані театру навіть! Вряди-годи</l>
          <l>когось там розіпнуть – ото і все?</l>
        </sp>
        <sp who="#martsija">
          <speaker>Марція</speaker>
          <l>Та й гарного нічого не вбачаю</l>
          <l>у тих розп’яттях – витягнене тіло,</l>
          <l>опухлі руки й ноги…</l>
          <stage>(До Йоганни, що знов має мучений вираз.)</stage>
          <l>Знов недобре?</l>
        </sp>
        <sp who="#joganna">
          <speaker>Йоганна</speaker>
          <stage>(робить зусилля й гамує свою муку)</stage>
          <l>Щось… голова болить…</l>
        </sp>
        <sp who="#martsija">
          <speaker>Марція</speaker>
          <l>Яка ти квола!</l>
          <l>А знаєш, то тобі ще, може, вадить,</l>
          <l>що ти такі важкі покраси носиш.</l>
          <l>Сей пояс кований – який тягар!</l>
          <l>Або й такі обручки – се ж кайдани!</l>
          <l>На голові десь півталанта злота, –</l>
          <l>не дивно, що вона тобі болить.</l>
          <l>Та й перли річ нелегка, я те знаю.</l>
          <l>Се, певне, теж такий краєвий звичай?</l>
          <l>Хвала богам, що в Римі вже немає</l>
          <l>такої поведінки.</l>
        </sp>
        <sp who="#husa">
          <speaker>Хуса</speaker>
          <stage>(під час мови Марції з досади кусає губи)</stage>
          <l>Се матуся</l>
          <l>її примусила отак убратись.</l>
          <l>Звичайно, мати, як стара людина,</l>
          <l>не розбирає, що в часи новітні</l>
          <l>не можна звичаїв старих держати.</l>
          <l>Я сам казав: навіщо се? Та мати</l>
          <l>вражається, коли в її клейноди</l>
          <l>невісточка кохана не вбереться.</l>
          <stage>(Показує на покраси.)</stage>
          <l>Се речі все, як бачиш, старосвітські.</l>
          <l>Про тії перли є у нас в родині</l>
          <l>переказ, що аж триста водолазів</l>
          <l>втопилося, шукаючи їх в морі.</l>
        </sp>
        <sp who="#martsija">
          <speaker>Марція</speaker>
          <stage>(придивляється до перлів, що на Йоганні)</stage>
          <l>Цікаво!.. Що ж, намисто непогане.</l>
        </sp>
        <stage>Хуса подає Йоганні знак очима, щоб віддала Марції намисто.</stage>
        <sp who="#joganna">
          <speaker>Йоганна</speaker>
          <stage>(здіймає намисто з шиї й подає з поклоном Марції)</stage>
          <l>Прошу, прийми на спомин про гостину.</l>
        </sp>
        <sp who="#martsija">
          <speaker>Марція</speaker>
          <stage>(ледве гамує жадібну втіху, беручи перли. До Йоганни, значно привітніше, ніж досі)</stage>
          <l>Хоч я й не дуже в сих речах кохаюсь,</l>
          <l>та пам’ятка від любої Йоганни,</l>
          <l>хоч би яка, для мене завжди мила!</l>
          <stage>(Надіває намисто.)</stage>
        </sp>
        <sp who="#husa">
          <speaker>Хуса</speaker>
          <l>Вшануй, пречесна пані, і мене,</l>
          <l>приятельки твоєї чоловіка,</l>
          <l>зволи прийняти в дар від мене віллу,</l>
          <l>що не здалась очам твоїм нікчемна.</l>
        </sp>
        <sp who="#publij">
          <speaker>Публій</speaker>
          <stage>(до Марції)</stage>
          <l>Ти пам’ятаєш? Там в гаю, за містом.</l>
        </sp>
        <sp who="#martsija">
          <speaker>Марція</speaker>
          <stage>(спалахує радощами)</stage>
          <l>Ах, тую!.. Я не хочу ображати</l>
          <l>гостинності твоєї, гречний пане.</l>
          <l>Адже, по східному звичаю, гості</l>
          <l>не сміють відмовлятись від дарунків,</l>
          <l>бо то була б господарям образа?</l>
        </sp>
        <sp who="#husa">
          <speaker>Хуса</speaker>
          <l>Авжеж, такий у нас ведеться звичай.</l>
          <l>І я безмірно вдячний за уважність</l>
          <l>до мене й до звичаїв мого люду.</l>
        </sp>
        <sp who="#martsija">
          <speaker>Марція</speaker>
          <l>Коли б же я могла надію мати,</l>
          <l>що ми вас привітаємо у Римі!</l>
        </sp>
        <sp who="#publij">
          <speaker>Публій</speaker>
          <l>Наш друг у Римі буде незабаром</l>
          <l>в одній поважній справі.</l>
        </sp>
        <sp who="#martsija">
          <speaker>Марція</speaker>
          <l>Дуже мило!</l>
          <stage>(До Хуси.)</stage>
          <l>Конечне ж мусиш і Йоганну взяти, –</l>
          <l>я покажу їй всі пишноти Риму!</l>
        </sp>
        <sp who="#husa">
          <speaker>Хуса</speaker>
          <l>Чи варті ж ми такої шани, пані?</l>
        </sp>
        <sp who="#publij">
          <speaker>Публій</speaker>
          <l>Я певен, що і в цезаря в палатах</l>
          <l>саронську квітку не морози стрінуть.</l>
        </sp>
        <sp who="#martsija">
          <speaker>Марція</speaker>
          <stage>(глянувши скоса на Публія, до Хуси)</stage>
          <l>Чи звідси видко мій новий маєток?</l>
        </sp>
        <sp who="#husa">
          <speaker>Хуса</speaker>
          <l>Аякже! Тільки вийти у садок</l>
          <l>та трошечки здійнятися по сходах, –</l>
          <l>зовсім не прикрі сходи, запевняю! –</l>
          <l>увесь маєток наче на долоні.</l>
          <l>Зволиш піти?</l>
        </sp>
        <sp who="#martsija">
          <speaker>Марція</speaker>
          <l>Я залюбки.</l>
        </sp>
        <sp who="#husa">
          <speaker>Хуса</speaker>
          <l>Йоганні</l>
          <l>дозволь, шановна пані, тут лишитись,</l>
          <l>їй ще несила сходити на гору.</l>
        </sp>
        <sp who="#martsija">
          <speaker>Марція</speaker>
          <l>Авжеж, авжеж, нехай щадить здоров’я!</l>
          <stage>(Завважаючи, що Публій наче думає лишитися з Йоганною, суворо глянула на нього.)</stage>
          <l>А що ж ти, Публію, хіба не йдеш?</l>
        </sp>
        <stage>Марція з Публієм виходять у садок, Хуса відстає від них. Чутно знадвору голос Марції:
          «Глянь, Публію, там озеро! Як гарно!»</stage>
      </div>
      <div type="act">
        <head>8</head>
        <sp who="#husa">
          <speaker>Хуса</speaker>
          <stage>(шпарким, приглушеним голосом до Йоганни)</stage>
          <l>Я мало не забув тобі сказати…</l>
          <l>Поклич… ні, краще йди сама в пекарню</l>
          <l>і розкажи, як треба готувати</l>
          <l>ту поливку до риби по-саронськи,</l>
          <l>що ти колись для претора варила.</l>
          <l>Наглянь, щоб там її не зопсували.</l>
          <l>Се дуже важна річ!</l>
        </sp>
        <sp who="#joganna">
          <speaker>Йоганна</speaker>
          <l>Я допильную.</l>
        </sp>
        <sp who="#husa">
          <speaker>Хуса</speaker>
          <l>Я Марцію вже якось тут забавлю,</l>
          <l>поки ти справишся… Та слухай, жінко,</l>
          <l>не будь як зварена! Се що за спосіб</l>
          <l>гостей вітати? Слова не промовить!</l>
          <l>Як вернешся, щоб я не бачив більше</l>
          <l>тих погребових строїв. Чи ти чуєш?</l>
        </sp>
        <sp who="#joganna">
          <speaker>Йоганна</speaker>
          <l>Я чую.</l>
        </sp>
        <sp who="#husa">
          <speaker>Хуса</speaker>
          <l>З Публієм гречніша будь,</l>
          <l>та тільки так, щоб Марції не гнівать.</l>
        </sp>
        <sp who="#joganna">
          <speaker>Йоганна</speaker>
          <stage>(хоче щось заперечити)</stage>
          <l>Я…</l>
        </sp>
        <sp who="#husa">
          <speaker>Хуса</speaker>
          <stage>(гнівним рухом перебиває їй)</stage>
          <l>Ну! Гляди мені – шануйся!</l>
          <stage>(Загрожує їй пальцем і поспішає в садок до гостей.)</stage>
        </sp>
        <sp who="#joganna">
          <speaker>Йоганна</speaker>
          <stage>(сама. Падає на коліна і здіймає руки)</stage>
          <l>Ой господи! Чи довго сеї муки?</l>
          <l>Учителю! На що мене покинув?..</l>
          <l>Коли ж те царство боже? Де ж воно?</l>
          <l>Чи доживе душа моя до нього?..</l>
        </sp>
        <stage>Мовчазне, здавлене ридання без сліз потрясає все її тіло. Вона встає і, хитаючись, мов
          билина од вітру, виходить із світлиці.</stage>
        <p>3.06.1909</p>
      </div>
    </body>
  </text>
</TEI>