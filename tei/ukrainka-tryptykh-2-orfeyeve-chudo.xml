<TEI xmlns="http://www.tei-c.org/ns/1.0" xml:id="u000009" xml:lang="ukr">
  <teiHeader>
    <fileDesc>
      <titleStmt>
        <title type="main">Триптих. 2. Орфеєве чудо</title>
        <title type="main" xml:lang="eng">Triptych. 2. Orpheus's Miracle</title>
        <title type="sub">(Легенда)</title>
        <author>
          <persName>
            <forename>Леся</forename>
            <surname>Українка</surname>
          </persName>
          <persName xml:lang="eng">
            <forename>Lesya</forename>
            <surname>Ukrainka</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Леся Українка. Енциклопедія життя і творчості</name>
          <idno type="URL">
            https://www.l-ukrainka.name/uk/Poems/OrpheusMiracle.html
          </idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="tretij">
            <persName>
              Третій
            </persName>
          </person>
          <person xml:id="amfion">
            <persName>
              Амфіон
            </persName>
          </person>
          <person xml:id="pershij_cholovik">
            <persName>
              Перший чоловік
            </persName>
          </person>
          <person xml:id="orfej">
            <persName>
              Орфей
            </persName>
          </person>
          <person xml:id="zet">
            <persName>
              Зет
            </persName>
          </person>
          <person xml:id="drugij">
            <persName>
              Другий
            </persName>
          </person>
          <person xml:id="pjatij">
            <persName>
              П’ятий
            </persName>
          </person>
          <person xml:id="pershij">
            <persName>
              Перший
            </persName>
          </person>
          <person xml:id="shostij">
            <persName>
              Шостий
            </persName>
          </person>
          <person xml:id="chetvertij">
            <persName>
              Четвертий
            </persName>
          </person>
        </listPerson>
      </particDesc>
    </profileDesc>
  </teiHeader>
    <standOff>
    <listEvent>
      <event type="written" when="1913">
        <desc>Ця драматична поема написана в 1913 році. https://www.l-ukrainka.name/uk/Studies/DoubleBottom/OrphChudo.html</desc>
      </event>
    </listEvent>
    <listRelation>
      <relation name="wikidata" active="https://dracor.org/entity/u000009" passive="http://www.wikidata.org/entity/Q136205369"/>
    </listRelation>
  </standOff>
  <text>
    <body>
      <div type="act">
        <stage>Одкрита полонина, де будується нове місто, подібне до руїни своїми недокінченими безверхими хатами та недовершеними храмами. Деякі будови і справді розруйновані до підмурівку, і лежать звалини, де-не-де чорніють пожарини.</stage>
        <stage>Орфей, Зет і Амфіон – три легендарні герої – працюють коло міського муру, циклопічної огради, що роззявляє великі чорні виломи і переривається чималими прогалинами. Зет – сильне-дужий, кремезний – двигає важкі брили каміння і складає їх перед Орфеєм, часом розбиваючи на скілька часток. Орфей – ніжна співецька постать – обточує клевцем і долотом те каміння, придаючи йому форму плит. Амфіон – розважний, думливий, старший виразом очей, ніж віком, – умощує те каміння, сполучає його і виводить мур, залатуючи вилом, виповняючи прогалини.</stage>
        <sp who="#amfion">
          <speaker>Амфіон</speaker>
          <stage>(працюючи близько до Орфея)</stage>
          <l>Давно вже ти, Орфею, нам не грав.</l>
          <l>В тернах лежить покинута кітара,</l>
          <l>на лірі струни зсохлись від невжитку,</l>
          <l>цівниця, дар від бога Пана, вмовкла,</l>
          <l>дедалі буде казкою здаватись,</l>
          <l>коли хто назове тебе співцем.</l>
        </sp>
        <sp who="#orfej">
          <speaker>Орфей</speaker>
          <l>Мені самому казкою здається,</l>
          <l>що руки сі, скривавлені від праці,</l>
          <l>колись могли перебирати струни,</l>
          <l>що зашкарублі пальці обіймали</l>
          <l>колись так ніжно чарівну сопілку…</l>
          <l>Ні, певне, то тоді був не Орфей,</l>
          <l>або тепер я привластив без права</l>
          <l>собі чуже імення.</l>
        </sp>
        <sp who="#zet">
          <speaker>Зет</speaker>
          <stage>(надходить з величезною брилою, гучно кидає її на землю перед Орфеєм і розбиває на скілька куснів великим клевцем. Б’ючи по каменю, говорить уривчасто)</stage>
          <l>Я чував –</l>
          <l>хоча, звичайно, люди часто брешуть, –</l>
          <l>але чого на світі не буває? –</l>
          <l>що ніби спів твій – чи музика, може,</l>
          <l>не знаю, що там саме, – чари має…</l>
          <l>Що й дикі звірі слухають її,</l>
          <l>і навіть хижаки стануть покірні.</l>
          <l>Скажи, то правда?</l>
        </sp>
        <sp who="#orfej">
          <speaker>Орфей</speaker>
          <l>Я не знаю, брате.</l>
        </sp>
        <sp who="#zet">
          <speaker>Зет</speaker>
          <l>Як? Значить, брешуть?</l>
        </sp>
        <sp who="#orfej">
          <speaker>Орфей</speaker>
          <l>І того не знаю.</l>
        </sp>
        <sp who="#zet">
          <speaker>Зет</speaker>
          <l>Та що ж ти, збувся пам’яті?</l>
        </sp>
        <sp who="#orfej">
          <speaker>Орфей</speaker>
          <l>Я збувся</l>
          <l>себе самого.</l>
        </sp>
        <sp who="#zet">
          <speaker>Зет</speaker>
          <stage>(тихо до Амфіона)</stage>
          <l>Що се він говорить?</l>
        </sp>
        <sp who="#amfion">
          <speaker>Амфіон</speaker>
          <stage>(уважно глянувши на Орфея)</stage>
          <l>Він утомився.</l>
          <stage>(До Орфея.)</stage>
          <l>Слухай, друже милий,</l>
          <l>ти б відпочив.</l>
        </sp>
        <sp who="#zet">
          <speaker>Зет</speaker>
          <l>Та й справді. Заспівав би,</l>
          <l>а ми послухали б отак між ділом.</l>
          <l>Коли вже звірі, й тії прислухались,</l>
          <l>а ми ж таки ще люди.</l>
        </sp>
        <sp who="#orfej">
          <speaker>Орфей</speaker>
          <l>Справді? Ще?</l>
          <l>І я людина?</l>
        </sp>
        <sp who="#zet">
          <speaker>Зет</speaker>
          <l>Нащо ти питаєш?</l>
        </sp>
        <sp who="#orfej">
          <speaker>Орфей</speaker>
          <l>Бо я гадав, що я вже став клевцем</l>
          <l>чи долотом, аж я ще все людина…</l>
          <l>Принаймні ти се кажеш. Може, й правда…</l>
          <l>Так, правда, я живий, бо чую біль.</l>
        </sp>
        <sp who="#zet">
          <speaker>Зет</speaker>
          <l>Ніколи я не можу розібрати,</l>
          <l>чи ти жартуєш просто, чи сумуєш,</l>
          <l>чи з мене насміхаєшся.</l>
        </sp>
        <sp who="#orfej">
          <speaker>Орфей</speaker>
          <l>Ні, брате,</l>
          <l>коли я й насміхаюсь, то не з тебе.</l>
        </sp>
        <sp who="#zet">
          <speaker>Зет</speaker>
          <l>А з кого ж ?</l>
        </sp>
        <sp who="#orfej">
          <speaker>Орфей</speaker>
          <l>З себе чи з своєї долі.</l>
        </sp>
        <sp who="#zet">
          <speaker>Зет</speaker>
          <stage>(поважно)</stage>
          <l>Ні, з долі глузувати не годиться –</l>
          <l>вона богиня.</l>
        </sp>
        <stage>Який час працюють мовчки. Зет приносить нову брилу і знов розбиває її.</stage>
        <sp who="#zet">
          <speaker>Зет</speaker>
          <l>Шкода, що не маєш</l>
          <l>охоти до співання. Я гадав:</l>
          <l>коли вже звірі… може б, і каміння</l>
          <l>послухало тебе.</l>
        </sp>
        <sp who="#amfion">
          <speaker>Амфіон</speaker>
          <l>Ти, Зете, часом</l>
          <l>говориш без ладу: ну, що се значить:</l>
          <l>«послухало б каміння»?</l>
        </sp>
        <sp who="#zet">
          <speaker>Зет</speaker>
          <l>Ніби… теє…</l>
          <l>чи не зложилось би воно само</l>
          <l>як слід у мури?</l>
          <stage>Амфіон сміється.</stage>
          <l>Ну от, смієшся ти !</l>
          <l>А що, коли то правда все – про звірів?</l>
          <l>Орфею, правда? Я по очах бачу,</l>
          <l>що він соромиться мені признатись,</l>
          <l>щоб потім я не продражнив хвальком.</l>
        </sp>
        <sp who="#amfion">
          <speaker>Амфіон</speaker>
          <l>Про звірів можна ще сяк-так повірить,</l>
          <l>бо то живі створіння, мають серце,</l>
          <l>коли не душу, але щоб каміння</l>
          <l>безживне, мертве…</l>
        </sp>
        <sp who="#zet">
          <speaker>Зет</speaker>
          <l>Хто тобі сказав,</l>
          <l>що се каміння мертве? Таж каміння –</l>
          <l>то кості матері-землі. Удар же</l>
          <l>себе по кістці – як ще заболить!</l>
          <l>Адже Орфей сказав – Орфей же мудрий, –</l>
          <l>якщо болить, то значить, що живе.</l>
        </sp>
        <sp who="#amfion">
          <speaker>Амфіон</speaker>
          <stage>(з добродушною насмішкою)</stage>
          <l>Мудріший ти, як бачу, й від Орфея!</l>
        </sp>
        <sp who="#zet">
          <speaker>Зет</speaker>
          <stage>(ображено)</stage>
          <l>Гляди, коли б тебе не переважив.</l>
          <stage>(Іде до скелі по нову брилу.)</stage>
        </sp>
        <sp who="#amfion">
          <speaker>Амфіон</speaker>
          <stage>(до Орфея)</stage>
          <l>А справді, чом тобі не заспівати?</l>
          <l>Хоч дива я не жду від того співу,</l>
          <l>бо я не Зет, щоб вірити в казки,</l>
          <l>а все-таки дає розвагу пісня,</l>
          <l>скоріше час минає.</l>
        </sp>
        <sp who="#orfej">
          <speaker>Орфей</speaker>
          <stage>(з жахом)</stage>
          <l>Ти б хотів,</l>
          <l>щоб час летів над нами ще скоріше?</l>
          <l>Я з жахом чую, як шумлять в просторі</l>
          <l>його вітряні крила… Ох, як мчить!</l>
          <l>оберне підмурівок у руїну</l>
          <l>і пусткою наповнить наші храми.</l>
        </sp>
        <sp who="#amfion">
          <speaker>Амфіон</speaker>
          <l>Тепера літо, дні настали довгі,</l>
          <l>ми, може, встигнемо сей раз до ночі</l>
          <l>прогалини найдовші замостити.</l>
          <l>Тоді ти зійдеш он туди на гору</l>
          <l>і пустиш голос Панової флейти,</l>
          <l>і зійдуться до нас тоді всі люди,</l>
          <l>поставлять варту і вогні запалять,</l>
          <l>за мурами поставлять оборону…</l>
        </sp>
        <sp who="#orfej">
          <speaker>Орфей</speaker>
          <l>покинули нас трьох тут будувати</l>
          <l>для їх твердиню, а для нас могилу.</l>
        </sp>
        <sp who="#amfion">
          <speaker>Амфіон</speaker>
          <l>Бо до такого, брате, мурування,</l>
          <l>як ми оце розпочали, не досить</l>
          <l>звичайних людських сил. Се ж і не дивно,</l>
          <l>що рід героїв нечисленний в світі, –</l>
          <l>богам було б інакше небезпечно.</l>
          <l>А тут потрібна сила героїчна,</l>
          <l>от і прийшлося будувать нам трьом.</l>
        </sp>
        <sp who="#zet">        
          <speaker>Зет</speaker>
          <l>Ех, якби нас було хоч би чотири!</l>
          <l>Ні, треба вісім, щоб було дві зміни, –</l>
          <l>вже б якось ми се місто встерегли,</l>
          <l>по чотирьох кутках на варту ставши!</l>
        </sp>
        <sp who="#amfion">
          <speaker>Амфіон</speaker>
          <l>Як буде мур готовий, прийдуть люди</l>
          <l>і докінчать хати, палати й храми,</l>
          <l>під захистом тривким їх праця буде</l>
          <l>тривка й доладна. Ти тоді не будеш</l>
          <l>рівнять їх до овечої отари, –</l>
          <l>то буде впорядкована громада,</l>
          <l>народ не гірший від своїх сусідів.</l>
          <l>Побачиш!</l>
        </sp>
        <sp who="#orfej">
          <speaker>Орфей</speaker>
          <l>Я побачу? Горе! Горе!</l>
          <l>Мені здається, ніч оця зав’яже</l>
          <l>мені навіки очі платом чорним.</l>
          <l>Коли б ти знав, як сей каміння блиск</l>
          <l>мені вражає очі! Все червоне</l>
          <l>передо мною…</l>
        </sp>
        <sp who="#zet">
          <speaker>Зет</speaker>
          <stage>(надходить з брилою. Видно, втома починає і його змагати)</stage>
          <l>Ти того не бійся,</l>
          <l>то так від спеки. Се й мені буває.</l>
          <l>Роса прохолодить. Уже недовго.</l>
          <l>Вже хутко вечір. Сонце вже на схилку.</l>
        </sp>
        <sp who="#orfej">
          <speaker>Орфей</speaker>
          <stage>(з одчаєм)</stage>
          <l>Вже вечір… захід… ніч!</l>
        </sp>
        <sp who="#amfion">
          <speaker>Амфіон</speaker>
          <stage>(розважно)</stage>
          <l>Та заспокойся!</l>
          <l>Ну що ж, ну, в крайнім разі, прийде ворог.</l>
          <l>Чи се ж нам першина? Чей не загинем.</l>
          <l>Не може він всього розруйнувати:</l>
          <l>героїв же і в нього небагато,</l>
          <l>щоб знищити сю героїчну працю.</l>
          <l>Що-небудь же лишиться нам. А потім</l>
          <l>ще й завтра буде день.</l>
        </sp>
        <sp who="#orfej">
          <speaker>Орфей</speaker>
          <l>Для мене, брате,</l>
          <l>його не буде. Я се чую серцем.</l>
        </sp>
        <sp who="#amfion">
          <speaker>Амфіон</speaker>
          <l>Се втома і примари. Сядь спочинь,</l>
          <l>і все минеться.</l>
        </sp>
        <sp who="#zet">
          <speaker>Зет</speaker>
          <l>Заспівав би краще.</l>
          <l>Ну, що коштує спробувать? Ану ж, –</l>
          <l>послухає каміння!</l>
        </sp>
        <sp who="#amfion">
          <speaker>Амфіон</speaker>
          <stage>(презирливо махнувши рукою)</stage>
          <l>Знов своєї!</l>
          <stage>(До Орфея)</stage>
          <l>Хоч заспівати все-таки не вадить.</l>
          <l>Колись було то звичкою твоєю,</l>
          <l>і, може, мститься на тобі тепера,</l>
          <l>що ти ту звичку занедбав.</l>
        </sp>
        <sp who="#orfej">
          <speaker>Орфей</speaker>
          <l>Ох, браття,</l>
          <l>не можу я співати! Треба свята</l>
          <l>моїй душі – тоді вона співає.</l>
          <l>Тепер же день робітний, тяжкий будень.</l>
          <l>Не можу я, не смію святкувати!</l>
          <l>До каменя приковані сі руки,</l>
          <l>тепер їм ніколи торкати струн.</l>
          <l>Камінні іскри засліпили очі,</l>
          <l>не бачу я танків надземних муз.</l>
          <l>Натруджене дихання обпалило</l>
          <l>мені співацьке горло, стих мій голос,</l>
          <l>чи ви ж не чуєте? – він шелестить,</l>
          <l>як те сухе, убите сонцем зілля…</l>
          <stage>(Голос його переходить в шепотіння, шпарке, тривожне, як маячіння.)</stage>
          <l>Не можу я, не смію спочивати…</l>
          <l>Дай швидше каменя!.. Де мій клевець?</l>
          <l>Ой Амфіоне, поможи шукати!</l>
          <l>Я щось не бачу… Ось він… Швидше! Швидше!</l>
          <l>Давай-бо, Зете, каменя! Скоріше</l>
          <l>замощуй, Амфіоне, тую дірку –</l>
          <l>вона ж найнебезпечніша!.. Де люди?</l>
          <l>Нехай хоч не герої, хай пігмеї</l>
          <l>сюди прийдуть, поможуть працювати,</l>
          <l>бо вже надходить вечір… захід… ніч!</l>
          <stage>(Знесилений падає додолу.)</stage>
          <l>Кінець. Я зломлений.</l>
          <stage>Товариші кидаються до нього.</stage>
        </sp>
        <sp who="#amfion">
          <speaker>Амфіон</speaker>
          <l>Несімо швидше</l>
          <l>його туди, в затінок під оливу!</l>
          <stage>Несуть Орфея далі від муру під велику оливу і там кладуть.</stage>
          <l>Се, певне, Аполлонова стріла</l>
          <l>улучила його.</l>
        </sp>
        <sp who="#zet">
          <speaker>Зет</speaker>
          <stage>(хапає тикву з водою, поливає собі на руку, щоб промочити чоло Орфеєві)</stage>
          <l>Вода гаряча!</l>
          <l>До річки далечінь…</l>
          <stage>(Здіймає руки вгору.)</stage>
          <l>Ви, олімпійці!</l>
          <l>Пошліть сюди скоріш росу вечірню,</l>
          <l>бо він конає!</l>
        </sp>
        <sp who="#orfej">
          <speaker>Орфей</speaker>
          <stage>(ледве чутно)</stage>
          <l>Ні, роси не треба…</l>
          <l>нехай ще день… Товариші, працюйте,</l>
          <l>лишіть мене… Цівницю тільки дайте…</l>
          <stage>Амфіон знаходить десь між камінням цівницю, що інакше зветься свиріль або флейта Пана, і приносить її Орфеєві.</stage>
          <l>На гору я не вийду… не здолаю…</l>
          <l>Вони не вчують… Але я озвуся,</l>
          <l>подам їм голос.</l>
        </sp>
        <sp who="#zet">
          <speaker>Зет</speaker>
          <l>Може, і почують.</l>
        </sp>
        <sp who="#amfion">
          <speaker>Амфіон</speaker>
          <stage>(тихо до Зета)</stage>
          <l>Шкода! Здається, духу вже не стане.</l>
        </sp>
        <stage>Орфей притуляє цівницю до уст і видає такий тремтячий, жалібливий тон, що дужий Зет не видержує і заливається слізьми, як дитина. Амфіон стоїть замислений, опустивши руки, і з суворою тугою дивиться в землю. Тихий, але проймаючий спів свирілі стелиться полониною і лине в далекі нетрі й хащі. З нетрів починають виходити люди, сторожко наближаються до міста, тулячись попід мурами. Герої в смутку своєму нічого того не бачать і не чують приглушених розмов юрби.</stage>
        <sp who="#pershij_cholovik">
          <speaker>Перший чоловік</speaker>
          <l>Вони вже не будують?</l>
        </sp>
        <sp who="#drugij">
          <speaker>Другий</speaker>
          <l>Цить.</l>
        </sp>
        <sp who="#tretij">
          <speaker>Третій</speaker>
          <l>Він грає?</l>
        </sp>
        <sp who="#chetvertij">
          <speaker>Четвертий</speaker>
          <l>Він вже давно не грав.</l>
        </sp>
        <sp who="#pjatij">
          <speaker>П’ятий</speaker>
          <l>Чи то лихий,</l>
          <l>чи добрий знак, що він до гри узявся!</l>
        </sp>
        <sp who="#shostij">
          <speaker>Шостий</speaker>
          <l>Не знаю.</l>
        </sp>
        <sp who="#pershij">
          <speaker>Перший</speaker>
          <l>Хто ж нам буде мурувати,</l>
          <l>коли герой узявся до свирілі?</l>
        </sp>
        <sp who="#drugij">
          <speaker>Другий</speaker>
          <l>Спитав би краще, хто нам буде грати,</l>
          <l>як він замовкне.</l>
          <stage>Юрба слухає зачарована.</stage>
        </sp>
        <sp who="#pershij">
          <speaker>Перший</speaker>
          <l>Чом же тії двоє</l>
          <l>до праці не стають?</l>
        </sp>
        <sp who="#drugij">
          <speaker>Другий</speaker>
          <l>А ти стаєш?</l>
        </sp>
        <sp who="#pershij">
          <speaker>Перший</speaker>
          <l>Що ж я? Вони герої, мають силу,</l>
          <l>повинні працювать.</l>
        </sp>
        <sp who="#drugij">
          <speaker>Другий</speaker>
          <l>Вони сумують.</l>
          <l>Чи ти ж не бачиш?</l>
        </sp>
        <sp who="#pershij">
          <speaker>Перший</speaker>
          <l>Смуток не робота.</l>
          <l>Вони могли б і в смутку працювати.</l>
        </sp>
        <sp who="#drugij">
          <speaker>Другий</speaker>
          <l>Попробуй сам хоч раз.</l>
        </sp>
        <sp who="#pershij">
          <speaker>Перший</speaker>
          <stage>(засоромлений, але ховає те під зневажливим тоном)</stage>
          <l>Велике діло!</l>
          <stage>(Береться мурувати на тому виломі, де працював Амфіон.)</stage>
          <l>Поміг би й ти, то не відпали б руки.</l>
        </sp>
        <sp who="#drugij">
          <speaker>Другий</speaker>
          <stage>(стаючи до роботи, іншим)</stage>
          <l>Ходіть і ви. Ми, звісно, не герої,</l>
          <l>але ж нас гурт. Се навіть і негідно,</l>
          <l>що ми їх трьох покинули отак.</l>
          <l>Коли Орфей умре тепер від втоми,</l>
          <l>то сорому не збудемось повік.</l>
        </sp>
        <sp who="#tretij">
          <speaker>Третій</speaker>
          <l>А я й не знав, що він так може грати.</l>
        </sp>
        <sp who="#zet">
          <speaker>Зет</speaker>
          <stage>(до Амфіона)</stage>
          <l>Тепер я вірю в те, що й дикі звірі</l>
          <l>його музики слухали!</l>
        </sp>
        <sp who="#amfion">
          <speaker>Амфіон</speaker>
          <l>Я в тому</l>
          <l>зовсім не бачу дива.</l>
        </sp>
        <sp who="#drugij">
          <speaker>Другий</speaker>
          <stage>(до першого)</stage>
          <l>Чи ти чуєш,</l>
          <l>про що вони згадали?</l>
          <stage>(До інших.)</stage>
          <l>Мусим, браття,</l>
          <l>їм показати, що таки ж ми люди,</l>
          <l>хоч не герої. Ось берімся втрьох</l>
          <l>до тої каменюки та й котімо</l>
          <l>до вилому.</l>
        </sp>
        <sp who="#pershij">
          <speaker>Перший</speaker>
          <l>Нетесана вона.</l>
        </sp>
        <sp who="#drugij">
          <speaker>Другий</speaker>
          <l>Дарма, зате велика! Швидше буде.</l>
        </sp>
        <stage>Гурток людей котить покинуту Зетом брилу до вилому і закриває його. Інші носять каміння і замуровують прогалину. Робота посувається швидко, і найбільші виломи вже закрито.</stage>
        <sp who="#pershij">
          <speaker>Перший</speaker>
          <stage>(ніяково поглядаючи на нерівно виведену частину муру, зложену з нетесаного каміння)</stage>
          <l>Робота наша щось не дуже гарна.</l>
        </sp>
        <sp who="#drugij">
          <speaker>Другий</speaker>
          <l>Та вже нічого, добре буде й так.</l>
          <l>Зате Орфей не буде рук трудити.</l>
          <stage>(Спиняється і прислухається до музики.)</stage>
          <l>Ну, й грає ж! Певне, син він Аполлона!</l>
          <l>Такий митець – і був у нас як раб…</l>
          <l>Чи то ж пробачать нам боги за теє?</l>
        </sp>
        <sp who="#pershij">
          <speaker>Перший</speaker>
          <l>На ділі каймося, не на словах.</l>
          <stage>Робота стає ще живішою.</stage>
        </sp>
        <sp who="#tretij">
          <speaker>Третій</speaker>
          <l>От і не видно, як кінець роботі!</l>
          <l>Не так воно вже й тяжко!</l>
        </sp>
        <sp who="#chetvertij">
          <speaker>Четвертий</speaker>
          <l>Ба, не тяжко,</l>
          <l>як підмурівок є, кутки й остої!</l>
          <l>А ти б спочатку взявся.</l>
        </sp>
        <sp who="#tretij">
          <speaker>Третій</speaker>
          <l>Я б і взявся,</l>
          <l>якби мене покликано спочатку.</l>
          <l>А чом же ти не брався?</l>
        </sp>
        <sp who="#chetvertij">
          <speaker>Четвертий</speaker>
          <l>Я не вірив,</l>
          <l>що з того мурування буде діло.</l>
        </sp>
        <sp who="#tretij">
          <speaker>Третій</speaker>
          <l>Чому ж тепер повірив?</l>
        </sp>
        <sp who="#chetvertij">
          <speaker>Четвертий</speaker>
          <l>Я не знаю.</l>
          <l>Щось наче вдарило мене по серці,</l>
          <l>як я почув свирілі сеї голос.</l>
        </sp>
        <stage>Робота вже майже доходить до кінця, коли Орфей раптом перестає грати. Юрба спиняється з роботою.</stage>
        <sp who="#chetvertij">
          <speaker>Четвертий</speaker>
          <l>Щось потемніло наче.</l>
        </sp>
        <sp who="#drugij">
          <speaker>Другий</speaker>
          <l>Вже ж бо вечір.</l>
        </sp>
        <sp who="#pershij">
          <speaker>Перший</speaker>
          <l>Ой лихо! Що, коли надійде ворог?</l>
        </sp>
        <sp who="#tretij">
          <speaker>Третій</speaker>
          <l>Втікаймо!</l>
        </sp>
        <sp who="#chetvertij">
          <speaker>Четвертий</speaker>
          <l>Що, як в засідках засів?</l>
        </sp>
        <sp who="#pjatij">
          <speaker>П’ятий</speaker>
          <l>Що, як перейме нас?</l>
        </sp>
        <sp who="#shostij">
          <speaker>Шостий</speaker>
          <l>Ховаймось в місто.</l>
          <l>Се безпечніше: мур уже чималий.</l>
          <stage>Юрба ховається в місто за мур.</stage>
        </sp>
        <sp who="#orfej">
          <speaker>Орфей</speaker>
          <stage>(до Зета і Амфіона зо страхом і докором)</stage>
          <l>Товариші! Ви стоїте без діла?</l>
          <l>Вже вечоріє! Вже роса упала!</l>
        </sp>
        <sp who="#amfion">
          <speaker>Амфіон</speaker>
          <stage>(здержуючи тривогу, розважно)</stage>
          <l>Нічого. Посвіжіло, се і краще.</l>
          <l>Тепер ми, відпочивши, надолужим.</l>
        </sp>
        <sp who="#zet">
          <speaker>Зет</speaker>
          <stage>(обернувшись і глянувши на мури)</stage>
          <l>Гей, браття! Диво сталося, дивіться!</l>
        </sp>
        <p>
          [2.02.1913, Єгипет]
        </p>
      </div>
    </body>
  </text>
</TEI>