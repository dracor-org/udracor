<TEI xmlns="http://www.tei-c.org/ns/1.0" xml:id="u000006" xml:lang="ukr">
  <teiHeader>
    <fileDesc>
      <titleStmt>
        <title type="main">Камінний господар</title>
        <author>
          <persName>
            <forename>Леся</forename>
            <surname>Українка</surname>,
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <idno type="URL">
            https://www.l-ukrainka.name/uk/Dramas/KaminnyjGospodar.html
          </idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="litsari">
            <persName>
              Лицарі
            </persName>
          </person>
          <person xml:id="dolores">
            <persName>
              Долорес
            </persName>
          </person>
          <person xml:id="duenja">
            <persName>
              Дуенья
            </persName>
          </person>
          <person xml:id="starij_gist">
            <persName>
              Старий гість
            </persName>
          </person>
          <person xml:id="sluga">
            <persName>
              Слуга
            </persName>
          </person>
          <person xml:id="molodshij_grand">
            <persName>
              Молодший гранд
            </persName>
          </person>
          <person xml:id="divchinka">
            <persName>
              Дівчинка
            </persName>
          </person>
          <person xml:id="tretij_litsar">
            <persName>
              Третій лицар
            </persName>
          </person>
          <person xml:id="sganarel">
            <persName>
              Сганарель
            </persName>
          </person>
          <person xml:id="pidstarkuvata_gostja">
            <persName>
              Підстаркувата гостя
            </persName>
          </person>
          <person xml:id="donna_klara">
            <persName>
              Донна Клара
            </persName>
          </person>
          <person xml:id="golosi_v_jurbi_gostej">
            <persName>
              Голоси в юрбі гостей
            </persName>
          </person>
          <person xml:id="marikvita">
            <persName>
              Маріквіта
            </persName>
          </person>
          <person xml:id="panich">
            <persName>
              Панич
            </persName>
          </person>
          <person xml:id="gostja_druga">
            <persName>
              Гостя друга
            </persName>
          </person>
          <person xml:id="don_pablo">
            <persName>
              Дон Пабло
            </persName>
          </person>
          <person xml:id="golosi_z_gurtu">
            <persName>
              Голоси з гурту
            </persName>
          </person>
          <person xml:id="starij_grand">
            <persName>
              Старий гранд
            </persName>
          </person>
          <person xml:id="stara_grandesa">
            <persName>
              Стара грандеса
            </persName>
          </person>
          <person xml:id="anna">
            <persName>
              Анна
            </persName>
          </person>
          <person xml:id="gostja-pannochka">
            <persName>
              Гостя-панночка
            </persName>
          </person>
          <person xml:id="komandor">
            <persName>
              Командор
            </persName>
          </person>
          <person xml:id="moloda_pani">
            <persName>
              Молода пані
            </persName>
          </person>
          <person xml:id="donna_konsepsjon">
            <persName>
              Донна Консепсьйон
            </persName>
          </person>
          <person xml:id="donna_sol">
            <persName>
              Донна Соль
            </persName>
          </person>
          <person xml:id="pannochka">
            <persName>
              Панночка
            </persName>
          </person>
          <person xml:id="maska-sonjashnik">
            <persName>
              Маска-соняшник
            </persName>
          </person>
          <person xml:id="odin_z_gurtu">
            <persName>
              Один з гурту
            </persName>
          </person>
          <person xml:id="drugij_litsar">
            <persName>
              Другий лицар
            </persName>
          </person>
          <person xml:id="odin_gist">
            <persName>
              Один гість
            </persName>
          </person>
          <person xml:id="najstarishij_gist">
            <persName>
              Найстаріший гість
            </persName>
          </person>
          <person xml:id="donna_mersedes">
            <persName>
              Донна Мерседес
            </persName>
          </person>
          <person xml:id="chorne_domino">
            <persName>
              «Чорне доміно»
            </persName>
          </person>
          <person xml:id="don_zhuan">
            <persName>
              Дон Жуан
            </persName>
          </person>
          <person xml:id="druga_moloda_pani">
            <persName>
              Друга молода пані
            </persName>
          </person>
          <person xml:id="odin_litsar">
            <persName>
              Один лицар
            </persName>
          </person>
        </listPerson>
      </particDesc>
    </profileDesc>
  </teiHeader>
  <text>
    <body>
      <div type="act">
        <head>1</head>
        <stage>Кладовище в Севільї. Пишні мавзолеї, білі постаті смутку, мармур між кипарисами, багато квітів тропічних, яскравих. Більше краси, ніж туги.</stage>
        <stage>Донна Анна і Долорес. Анна ясно вбрана, з квіткою в косах, вся в золотих сіточках та ланцюжках. Долорес в глибокій жалобі стоїть на колінах коло одної могили, убраної свіжими вінками з живих квіток.</stage>
        <sp who="#dolores">
          <speaker>Долорес</speaker>
          <stage>(устає і втирає хустинкою очі)</stage>
          <l>Ходім, Аніто.</l>
        </sp>
        <sp who="#anna">
          <speaker>Анна</speaker>
          <stage>(сідає на скамницю під кипарисом)</stage>
          <l>Ні бо ще, Долорес,</l>
          <l>тут гарно так.</l>
        </sp>
        <sp who="#dolores">
          <speaker>Долорес</speaker>
          <stage>(сідає коло Анни)</stage>
          <l>Невже тобі принадна</l>
          <l>могильна ся краса? Тобі, щасливій!</l>
        </sp>
        <sp who="#anna">
          <speaker>Анна</speaker>
          <l>Щасливій?..</l>
        </sp>
        <sp who="#dolores">
          <speaker>Долорес</speaker>
          <l>Ти ж без примусу ідеш</l>
          <l>за командора?</l>
        </sp>
        <sp who="#anna">
          <speaker>Анна</speaker>
          <l>Хто б мене примусив?</l>
        </sp>
        <sp who="#dolores">
          <speaker>Долорес</speaker>
          <l>Ти ж любиш нареченого свого?</l>
        </sp>
        <sp who="#anna">
          <speaker>Анна</speaker>
          <l>Хіба того не вартий дон Гонзаго?</l>
        </sp>
        <sp who="#dolores">
          <speaker>Долорес</speaker>
          <l>Я не кажу того. Але ти чудно</l>
          <l>відповідаєш, Анно, на питання.</l>
        </sp>
        <sp who="#anna">
          <speaker>Анна</speaker>
          <l>Бо се такі питання незвичайні.</l>
        </sp>
        <sp who="#dolores">
          <speaker>Долорес</speaker>
          <l>Та що ж тут незвичайного? Ми, Анно,</l>
          <l>з тобою подруги щонайвірніші, –</l>
          <l>ти можеш все мені казать по правді.</l>
        </sp>
        <sp who="#anna">
          <speaker>Анна</speaker>
          <l>Спочатку ти мені подай сей приклад.</l>
          <l>Ти маєш таємниці. Я не маю.</l>
        </sp>
        <sp who="#dolores">
          <speaker>Долорес</speaker>
          <l>Я? Таємниці?</l>
        </sp>
        <sp who="#anna">
          <speaker>Анна</speaker>
          <stage>(сміючись)</stage>
          <l>Що? Хіба не маєш?</l>
          <l>Ні, не спускай очей! Дай, я погляну!</l>
          <stage>(Заглядає їй в очі і сміється.)</stage>
        </sp>
        <sp who="#dolores">
          <speaker>Долорес</speaker>
          <stage>(із слізьми в голосі)</stage>
          <l>Не муч мене, Аніто!</l>
        </sp>
        <sp who="#anna">
          <speaker>Анна</speaker>
          <l>Навіть сльози?</l>
          <l>Ой господи, се пасія правдива!</l>
        </sp>
        <stage>Долорес закриває обличчя руками.</stage>
        <l>Ну, вибач, годі!</l>
        <stage>(Бере в руки срібний медальйон, що висить у Долорес на чорнім шнурочку на грудях.)</stage>
        <l>Що се в тебе тута,</l>
        <l>в сім медальйоні? Тут, либонь, портрети</l>
        <l>твоїх покійних батенька й матусі?</l>
        <stage>(Розкриває медальйона раніше, ніж Долорес устигла спинити її руку.)</stage>
        <l>Хто він такий, сей прехороший лицар?</l>
        <sp who="#dolores">
          <speaker>Долорес</speaker>
          <l>Мій наречений.</l>
        </sp>
        <sp who="#anna">
          <speaker>Анна</speaker>
          <l>Я того й не знала,</l>
          <l>що ти заручена! Чому ж ніколи</l>
          <l>тебе не бачу з ним?</l>
        </sp>
        <sp who="#dolores">
          <speaker>Долорес</speaker>
          <l>І не побачиш.</l>
        </sp>
        <sp who="#anna">
          <speaker>Анна</speaker>
          <l>Чи він умер?</l>
        </sp>
        <sp who="#dolores">
          <speaker>Долорес</speaker>
          <l>Ні, він живий.</l>
        </sp>
        <sp who="#anna">
          <speaker>Анна</speaker>
          <l>Він зрадив?</l>
        </sp>
        <sp who="#dolores">
          <speaker>Долорес</speaker>
          <l>Мене не зрадив він нічим.</l>
        </sp>
        <sp who="#anna">
          <speaker>Анна</speaker>
          <stage>(нетерпляче)</stage>
          <l>Доволі</l>
          <l>тих загадок. Не хочеш – не кажи.</l>
          <l>Я лізти в душу силоміць не звикла.</l>
          <stage>(Хоче встати, Долорес удержує її за руку.)</stage>
        </sp>
        <sp who="#dolores">
          <speaker>Долорес</speaker>
          <l>Сядь, Анно, сядь. Чи ти ж того не знаєш,</l>
          <l>як тяжко зрушити великий камінь?</l>
          <stage>(Кладе руку до серця.)</stage>
          <l>А в мене ж тут лежить такий важкий</l>
          <l>і так давно… він витіснив із серця</l>
          <l>всі жалі, всі бажання, крім одного…</l>
          <l>Ти думаєш, я плакала по мертвій</l>
          <l>своїй родині? Ні, моя Аніто,</l>
          <l>то камінь видавив із серця сльози…</l>
        </sp>
        <sp who="#anna">
          <speaker>Анна</speaker>
          <l>То ти давно заручена?</l>
        </sp>
        <sp who="#dolores">
          <speaker>Долорес</speaker>
          <l>Ще зроду.</l>
          <l>Нас матері тоді ще заручили,</l>
          <l>як я жила у маминій надії.</l>
        </sp>
        <sp who="#anna">
          <speaker>Анна</speaker>
          <l>Ох, як се нерозумно!</l>
        </sp>
        <sp who="#dolores">
          <speaker>Долорес</speaker>
          <l>Ні, Аніто.</l>
          <l>Либонь, се воля неба, щоб могла я</l>
          <l>його своїм по праву називати,</l>
          <l>хоч він мені і не належить.</l>
        </sp>
        <sp who="#anna">
          <speaker>Анна</speaker>
          <l>Хто він?</l>
          <l>Як чудно се, що я його не знаю.</l>
        </sp>
        <sp who="#dolores">
          <speaker>Долорес</speaker>
          <l>Він – дон Жуан.</l>
        </sp>
        <sp who="#anna">
          <speaker>Анна</speaker>
          <l>Який? Невже отой…</l>
        </sp>
        <sp who="#dolores">
          <speaker>Долорес</speaker>
          <l>Отой! Той самий! А який же другий</l>
          <l>із сотень тисячів усіх Жуанів</l>
          <l>так може просто зватись «дон Жуан»,</l>
          <l>без прізвиська, без іншої прикмети?</l>
        </sp>
        <sp who="#anna">
          <speaker>Анна</speaker>
          <l>Тепер я розумію… Тільки як же?</l>
          <l>Його вже скілька літ нема в Севільї…</l>
          <l>Таж він баніт?</l>
        </sp>
        <sp who="#dolores">
          <speaker>Долорес</speaker>
          <l>Я бачила його</l>
          <l>остатній раз, як ми були в Кадіксі,</l>
          <l>він жив тоді, ховаючись в печерах…</l>
          <l>жив контрабандою… а часом плавав</l>
          <l>з піратами… Тоді одна циганка</l>
          <l>покинула свій табір і за море</l>
          <l>з ним утекла, та там десь і пропала,</l>
          <l>а він вернувся і привіз в Кадікс</l>
          <l>якусь мориску, що струїла брата</l>
          <l>для дон Жуана… Потім та мориска</l>
          <l>пішла в черниці.</l>
        </sp>
        <sp who="#anna">
          <speaker>Анна</speaker>
          <l>Се неначе казка.</l>
        </sp>
        <sp who="#dolores">
          <speaker>Долорес</speaker>
          <l>Однак се щира правда.</l>
        </sp>
        <sp who="#anna">
          <speaker>Анна</speaker>
          <l>А за віщо</l>
          <l>його банітувано? Щось я чула,</l>
          <l>та невиразно.</l>
        </sp>
        <sp who="#dolores">
          <speaker>Долорес</speaker>
          <l>Він, як ще був пажем,</l>
          <l>то за інфанту викликав на герець</l>
          <l>одного принца крові.</l>
        </sp>
        <sp who="#anna">
          <speaker>Анна</speaker>
          <l>Та інфанта</l>
          <l>його любила?</l>
        </sp>
        <sp who="#dolores">
          <speaker>Долорес</speaker>
          <l>Так говорять люди,</l>
          <l>а я не вірю.</l>
        </sp>
        <sp who="#anna">
          <speaker>Анна</speaker>
          <l>Чом?</l>
        </sp>
        <sp who="#dolores">
          <speaker>Долорес</speaker>
          <l>Якби любила,</l>
          <l>вона б для нього кинула Мадрід</l>
          <l>і королівський двір.</l>
        </sp>
        <sp who="#anna">
          <speaker>Анна</speaker>
          <l>Чи се ж так легко?</l>
        </sp>
        <sp who="#dolores">
          <speaker>Долорес</speaker>
          <l>Любові легкого шляху не треба,</l>
          <l>Адже толедська рабинівна віри</l>
          <l>Зреклась для нього.</l>
        </sp>
        <sp who="#anna">
          <speaker>Анна</speaker>
          <l>Потім що?</l>
        </sp>
        <sp who="#dolores">
          <speaker>Долорес</speaker>
          <l>Втопилась.</l>
        </sp>
        <sp who="#anna">
          <speaker>Анна</speaker>
          <l>Ото який страшний твій наречений!</l>
          <l>Ну, правда, смак у нього не найкращий:</l>
          <l>циганка, бусурменка і жидівка…</l>
        </sp>
        <sp who="#dolores">
          <speaker>Долорес</speaker>
          <l>Ти забуваєш про інфанту!</l>
        </sp>
        <sp who="#anna">
          <speaker>Анна</speaker>
          <l>Ну,</l>
          <l>з інфантою все невиразна справа!</l>
        </sp>
        <sp who="#dolores">
          <speaker>Долорес</speaker>
          <l>Він, у вигнання їдучи, підмовив</l>
          <l>щонайсвятішу абатису, внуку</l>
          <l>самого інквізитора.</l>
        </sp>
        <sp who="#anna">
          <speaker>Анна</speaker>
          <l>Невже?</l>
        </sp>
        <sp who="#dolores">
          <speaker>Долорес</speaker>
          <l>Ще потім абатиса та держала</l>
          <l>таверну для контрабандистів.</l>
        </sp>
        <sp who="#anna">
          <speaker>Анна</speaker>
          <stage>(сміється)</stage>
          <l>Справді,</l>
          <l>він не без дотепу, твій дон Жуан!..</l>
          <l>А ти неначе горда з того всього, –</l>
          <l>рахуєш тих сперечниць, мов трофеї,</l>
          <l>що лицар твій здобув десь на турнірі.</l>
        </sp>
        <sp who="#dolores">
          <speaker>Долорес</speaker>
          <l>Я заздрю їм, Аніто, тяжко заздрю!</l>
          <l>Чому я не циганка, щоб могла</l>
          <l>зректися волі вільної для нього?</l>
          <l>Чому я не жидівка? – я б стоптала</l>
          <l>під ноги віру, щоб йому служити!</l>
          <l>Корона – дар малий. Якби я мала</l>
          <l>родину, – я б її не ощадила…</l>
        </sp>
        <sp who="#anna">
          <speaker>Анна</speaker>
          <l>Долорес, бійся бога!</l>
        </sp>
        <sp who="#dolores">
          <speaker>Долорес</speaker>
          <l>Ох, Аніто,</l>
          <l>найбільше заздрю я тій абатисі!</l>
          <l>Вона душі рятунок віддала,</l>
          <l>вона зреклася раю!</l>
          <stage>(Стискає руки Анні.)</stage>
          <l>Анно! Анно!</l>
          <l>Ти не збагнеш сих заздрощів ніколи!</l>
        </sp>
        <sp who="#anna">
          <speaker>Анна</speaker>
          <l>Я б їм не заздрила, тобою бувши,</l>
          <l>нещасним тим покидькам. Ах, прости,</l>
          <l>забула я, – він і тебе ж покинув!</l>
        </sp>
        <sp who="#dolores">
          <speaker>Долорес</speaker>
          <l>Мене не кидав він і не покине.</l>
        </sp>
        <sp who="#anna">
          <speaker>Анна</speaker>
          <l>Знов загадки! Та що се ти, Долорес?</l>
        </sp>
        <sp who="#dolores">
          <speaker>Долорес</speaker>
          <l>Ходила й я до нього в ту печеру,</l>
          <l>де він ховався…</l>
        </sp>
        <sp who="#anna">
          <speaker>Анна</speaker>
          <stage>(з палкою цікавістю)</stage>
          <l>Ну? і що ж? Кажи!</l>
        </sp>
        <sp who="#dolores">
          <speaker>Долорес</speaker>
          <l>Він був порубаний. Жону алькада</l>
          <l>він викрасти хотів. Але алькад</l>
          <l>її убив, а дон Жуана зранив…</l>
        </sp>
        <sp who="#anna">
          <speaker>Анна</speaker>
          <l>Та як же ти дісталася до нього?</l>
        </sp>
        <sp who="#dolores">
          <speaker>Долорес</speaker>
          <l>Тепер я вже і сама того не тямлю…</l>
          <l>То щось було, як гарячковий сон…</l>
          <l>Гляділа я його, носила воду</l>
          <l>опівночі, і рани обмивала,</l>
          <l>і гоїла, і вигоїла.</l>
        </sp>
        <sp who="#anna">
          <speaker>Анна</speaker>
          <l>Що ж?</l>
          <l>Осе і все?</l>
        </sp>
        <sp who="#dolores">
          <speaker>Долорес</speaker>
          <l>Осе і все. Він встав,</l>
          <l>а я пішла від нього знов додому.</l>
        </sp>
        <sp who="#anna">
          <speaker>Анна</speaker>
          <l>Такою ж, як була?</l>
        </sp>
        <sp who="#dolores">
          <speaker>Долорес</speaker>
          <l>Такою, Анно,</l>
          <l>як чиста гостя. І не думай ти,</l>
          <l>що я б йому далася на підмову.</l>
          <l>Ніколи в світі!</l>
        </sp>
        <sp who="#anna">
          <speaker>Анна</speaker>
          <l>Але ж ти кохаєш</l>
          <l>його шалено.</l>
        </sp>
        <sp who="#dolores">
          <speaker>Долорес</speaker>
          <l>Анно, то не шал!</l>
          <l>Кохання в мене в серці, наче кров</l>
          <l>у чаші таємній святого Граля.</l>
          <l>Я наречена, і ніхто не може</l>
          <l>мене сплямити, навіть дон Жуан.</l>
          <l>І він се знає.</l>
        </sp>
        <sp who="#anna">
          <speaker>Анна</speaker>
          <l>Як?</l>
        </sp>
        <sp who="#dolores">
          <speaker>Долорес</speaker>
          <l>Душею чує.</l>
          <l>І він до мене має почуття,</l>
          <l>але те почуття – то не кохання,</l>
          <l>воно не має назви… На прощання</l>
          <l>він зняв перстеника з руки моєї</l>
          <l>і мовив: «Поважана сеньйорито,</l>
          <l>як вам хто докорятиме за мене,</l>
          <l>скажіть, що я ваш вірний наречений,</l>
          <l>бо з іншою я вже не обміняюсь</l>
          <l>обручками – даю вам слово честі».</l>
        </sp>
        <sp who="#anna">
          <speaker>Анна</speaker>
          <l>Коли він се казав, – чи то ж не значить,</l>
          <l>що він одну тебе кохає справді?</l>
        </sp>
        <sp who="#dolores">
          <speaker>Долорес</speaker>
          <stage>(сумно хитає головою)</stage>
          <l>Словами серденька не одурити…</l>
          <l>Мене з коханим тільки мрія в’яже.</l>
          <l>Такими нареченими, як ми,</l>
          <l>пригідно бути в небі райським духам,</l>
          <l>а тут – яка пекельна з того мука!</l>
          <l>Тобі того не зрозуміти, Анно, –</l>
          <l>тобі збуваються всі сни, всі мрії…</l>
        </sp>
        <sp who="#anna">
          <speaker>Анна</speaker>
          <l>«Всі сни, всі мрії» – се вже ти занадто!</l>
        </sp>
        <sp who="#dolores">
          <speaker>Долорес</speaker>
          <l>Чому занадто? Що тобі бракує?</l>
          <l>Все маєш: вроду, молодість, кохання,</l>
          <l>багатство, хутко будеш мати й шану,</l>
          <l>належну командоровій дружині.</l>
        </sp>
        <sp who="#anna">
          <speaker>Анна</speaker>
          <stage>(засміявшись, устає)</stage>
          <l>Не бачу тільки, де тут сни і мрії.</l>
        </sp>
        <sp who="#dolores">
          <speaker>Долорес</speaker>
          <stage>(з блідою усмішкою)</stage>
          <l>Та їх для тебе мовби вже й не треба.</l>
        </sp>
        <stage>Обидві панни походжають між пам’ятниками.</stage>
        <sp who="#anna">
          <speaker>Анна</speaker>
          <l>Кому ж таки не треба мрій, Долорес?</l>
          <l>У мене є одна – дитяча – мрія…</l>
          <l>Либонь, вона повстала з тих казок,</l>
          <l>що баяла мені малій бабуся, –</l>
          <l>я так любила їх…</l>
        </sp>
        <sp who="#dolores">
          <speaker>Долорес</speaker>
          <l>Яка ж то мрія?</l>
        </sp>
        <sp who="#anna">
          <speaker>Анна</speaker>
          <l>Ех, так, химери!.. Мариться мені</l>
          <l>якась гора стрімка та неприступна,</l>
          <l>на тій горі міцний, суворий замок,</l>
          <l>немов гніздо орлине… В тому замку</l>
          <l>принцеса молода… ніхто не може</l>
          <l>до неї доступитися на кручу…</l>
          <l>Вбиваються і лицарі, і коні,</l>
          <l>на гору добуваючись, і кров</l>
          <l>червоними стрічками обвиває</l>
          <l>підгір’я…</l>
        </sp>
        <sp who="#dolores">
          <speaker>Долорес</speaker>
          <l>От яка жорстока мрія!</l>
        </sp>
        <sp who="#anna">
          <speaker>Анна</speaker>
          <l>У мріях все дозволено. А потім…</l>
        </sp>
        <sp who="#dolores">
          <speaker>Долорес</speaker>
          <stage>(переймає)</stage>
          <l>…Один щасливий лицар зліз на гору</l>
          <l>і доступив руки і серця панни.</l>
          <l>Що ж, Анно, мрія ся уже справдилась,</l>
          <l>бо та принцеса – то, звичайно, ти,</l>
          <l>убиті лицарі – то ті панове,</l>
          <l>що сватались до тебе нещасливо,</l>
          <l>а той щасливий лицар – дон Гонзаго.</l>
        </sp>
        <sp who="#anna">
          <speaker>Анна</speaker>
          <stage>(сміється)</stage>
          <l>Ні, командор мій – то сама гора,</l>
          <l>а лицаря щасливого немає</l>
          <l>ніде на світі.</l>
        </sp>
        <sp who="#dolores">
          <speaker>Долорес</speaker>
          <l>Се, либонь, і краще,</l>
          <l>бо що ж ти можеш лицареві дати</l>
          <l>у надгороду?</l>
        </sp>
        <sp who="#anna">
          <speaker>Анна</speaker>
          <l>Шклянку лимонади</l>
          <l>для прохолоди!</l>
          <stage>(Уриває. Іншим тоном.)</stage>
          <l>Глянь, лишень, Долорес, –</l>
          <l>як блимає у сій гробниці світло,</l>
          <l>мов заслоняє хто і відслоняє…</l>
          <l>Ну що, як там хто є?</l>
        </sp>
        <sp who="#dolores">
          <speaker>Долорес</speaker>
          <l>То кажани</l>
          <l>навкруг лампади в’ються.</l>
        </sp>
        <sp who="#anna">
          <speaker>Анна</speaker>
          <l>Я загляну…</l>
          <stage>(Заглядає крізь гратчасті двері у гробницю, сіпає Долорес за рукав і показує щось. Пошепки.)</stage>
          <l>Дивись – там злодій! Я кликну сторожу.</l>
          <stage>(Кидається бігти.)</stage>
        </sp>
        <stage>В ту хвилину одчиняються двері. Долорес скрикує і мліє.</stage>
        <sp who="#don_zhuan">
          <speaker>Дон Жуан</speaker>
          <stage>(вийшовши з гробниці, до Анни)</stage>
          <l>Прошу вас, сеньйорито, не втікайте</l>
          <l>і не лякайтесь. Я зовсім не злодій.</l>
        </sp>
        <stage>Анна вертається і нахиляється до Долорес.</stage>
        <sp who="#dolores">
          <speaker>Долорес</speaker>
          <stage>(очутившись, стиснула Анні руку)</stage>
          <l>Він, Анно, він!.. Чи я збожеволіла?</l>
        </sp>
        <sp who="#anna">
          <speaker>Анна</speaker>
          <l>Ви – дон Жуан?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(уклоняючись)</stage>
          <l>До вашої послуги.</l>
        </sp>
        <sp who="#dolores">
          <speaker>Долорес</speaker>
          <l>Як ви могли сюди прибути?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Кінно,</l>
          <l>а потім пішки.</l>
        </sp>
        <sp who="#dolores">
          <speaker>Долорес</speaker>
          <l>Боже, він жартує!</l>
          <l>Ви ж головою важите своєю!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я комплімент осей уперше чую,</l>
          <l>що важу я не серцем, завжди повним,</l>
          <l>а головою – в ній же, сеньйорито,</l>
          <l>хоч, правда, є думки, та тільки легкі.</l>
        </sp>
        <sp who="#anna">
          <speaker>Анна</speaker>
          <l>А що важкого єсть у вашім серці?</l>
        </sp>
        <sp who="#don_zhuan">
          <speaker>Дон Жуан</speaker>
          <l>О сеньйорито, сеє може знати</l>
          <l>лиш та, що візьме теє серце в ручку.</l>
        </sp>
        <sp who="#anna">
          <speaker>Анна</speaker>
          <l>То ваше серце важене не раз.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Гадаєте?</l>
        </sp>
        <sp who="#dolores">
          <speaker>Долорес</speaker>
          <l>Ховайтесь! Як хто прийде,</l>
          <l>то ви пропали!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як уже тепер,</l>
          <l>з очей прекрасних погляди прийнявши,</l>
          <l>ще не пропав, то де ж моя погибель?</l>
        </sp>
        <stage>Анна усміхається, Долорес спускає чорний серпанок собі на обличчя і одвертається.</stage>
        <sp who="#anna">
          <speaker>Анна</speaker>
          <stage>(махає на нього рукою)</stage>
          <l>Ідіть уже назад в свою домівку!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Се тільки рученька жіноча може</l>
          <l>так легко посилати у могилу.</l>
        </sp>
        <sp who="#dolores">
          <speaker>Долорес</speaker>
          <stage>(знов обертається до дон Жуана)</stage>
          <l>Невже ви мешкаєте в сьому склепі?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як вам сказати? Я тут мав прожити</l>
          <l>сей день і ніч – мені не треба більше –</l>
          <l>та в сім дворі штивніша етикета,</l>
          <l>ніж при дворі кастільськім, отже й там я</l>
          <l>нездатен був додержать церемоній,</l>
          <l>то де вже тут!</l>
        </sp>
        <sp who="#anna">
          <speaker>Анна</speaker>
          <l>Куди ж ви подастеся?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я й сам іще не знаю.</l>
        </sp>
        <sp who="#dolores">
          <speaker>Долорес</speaker>
          <l>Дон Жуане,</l>
          <l>тут є тайник під церквою, сховайтесь.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Навряд чи веселіше там, ніж тут.</l>
        </sp>
        <sp who="#dolores">
          <speaker>Долорес</speaker>
          <l>Ви дбаєте все про веселість!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Чом же</l>
          <l>про те не дбати?</l>
        </sp>
        <sp who="#anna">
          <speaker>Анна</speaker>
          <l>Отже, якби хто</l>
          <l>на маскараду кликав вас – пішли б ви?</l>
        </sp>
        <sp who="#don_zhuan">
          <speaker>Дон Жуан</speaker>
          <l>З охотою пішов би.</l>
        </sp>
        <sp who="#anna">
          <speaker>Анна</speaker>
          <l>То прошу вас.</l>
          <l>Сей вечір в нашім домі бал масковий,</l>
          <l>у мого батька Пабло де Альварес,</l>
          <l>остатній бал перед моїм весіллям.</l>
          <l>Всі будуть замасковані, крім старших,</l>
          <l>мене і нареченого мого.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(до Долорес)</stage>
          <l>Ви будете на балі, сеньйорито?</l>
        </sp>
        <sp who="#dolores">
          <speaker>Долорес</speaker>
          <l>Ви бачите, сеньйоре, – я в жалобі.</l>
          <stage>(Відходить набік.)</stage>
        </sp>
        <sp who="#don_zhuan">
          <speaker>Дон Жуан</speaker>
          <stage>(до Анни)</stage>
          <l>А я жалоби не ношу ніколи</l>
          <l>і з дякою запросини приймаю.</l>
          <stage>(Вклоняється.)</stage>
        </sp>
        <sp who="#anna">
          <speaker>Анна</speaker>
          <l>Який костюм ваш буде?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ще не знаю.</l>
        </sp>
        <sp who="#anna">
          <speaker>Анна</speaker>
          <l>Се шкода. Я б хотіла вас пізнати.</l>
        </sp>
        <sp who="#don_zhuan">
          <speaker>Дон Жуан</speaker>
          <l>По голосу пізнаєте.</l>
        </sp>
        <sp who="#anna">
          <speaker>Анна</speaker>
          <l>Ви певні,</l>
          <l>що я ваш голос так запам’ятаю?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Так от пізнаєте по сьому персні.</l>
          <stage>(Показує персня на своєму мізинці.)</stage>
        </sp>
        <sp who="#anna">
          <speaker>Анна</speaker>
          <l>Ви завжди носите його?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Так, завжди.</l>
        </sp>
        <sp who="#anna">
          <speaker>Анна</speaker>
          <l>Ви дуже вірний.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Так, я дуже вірний.</l>
        </sp>
        <sp who="#dolores">
          <speaker>Долорес</speaker>
          <stage>(виходячи з бічної стежки)</stage>
          <l>Я бачу, Анно, дон Гонзаго йде.</l>
        </sp>
        <stage>Дон Жуан ховається в гробницю. Анна іде назустріч командорові.</stage>
        <sp who="#komandor">
          <speaker>Командор</speaker>
          <stage>(повагом наближається. Він не дуже молодий, поважний і здержаний, з великою гідністю носить свій білий командорський плащ)</stage>
          <l>Ви тут самі? А де ж дуеньї ваші?</l>
        </sp>
        <sp who="#anna">
          <speaker>Анна</speaker>
          <l>Вони зайшли до церкви, бо Долорес</l>
          <l>очей не любить зайвих, як буває</l>
          <l>на гробі рідних.</l>
        </sp>
        <sp who="#komandor">
          <speaker>Командор</speaker>
          <stage>(поважно кивнувши головою до Долорес)</stage>
          <l>Я се розумію.</l>
          <stage>(До Анни.)</stage>
          <l>А я прийшов до вашої господи,</l>
          <l>хотів спитати вас, в яке убрання</l>
          <l>ви маєте вдягтись для сього балу.</l>
        </sp>
        <sp who="#anna">
          <speaker>Анна</speaker>
          <l>У біле. А навіщо вам се знати?</l>
        </sp>
        <sp who="#komandor">
          <speaker>Командор</speaker>
          <l>Дрібниця. Так, маленьке міркування.</l>
        </sp>
        <sp who="#anna">
          <speaker>Анна</speaker>
          <l>Мене пізнаєте у кожній сукні,</l>
          <l>бо маски я не наложу.</l>
        </sp>
        <sp who="#komandor">
          <speaker>Командор</speaker>
          <l>Се добре.</l>
          <l>Мені було б неначе не до мислі,</l>
          <l>щоб ви наділи маску.</l>
        </sp>
        <sp who="#anna">
          <speaker>Анна</speaker>
          <l>А чому ж ви</l>
          <l>про се не мовили ні слова досі?</l>
        </sp>
        <sp who="#komandor">
          <speaker>Командор</speaker>
          <l>Я волі вашої не хтів стісняти.</l>
        </sp>
        <sp who="#dolores">
          <speaker>Долорес</speaker>
          <l>Се чудно слухати, як наречений</l>
          <l>боїться положить найменший примус</l>
          <l>на ту, що хутко сам же він прив’яже</l>
          <l>ще не такими путами до себе.</l>
        </sp>
        <sp who="#komandor">
          <speaker>Командор</speaker>
          <l>Не я її зв’яжу, а бог і право.</l>
          <l>Не буду я вільніший, ніж вона.</l>
        </sp>
        <sp who="#dolores">
          <speaker>Долорес</speaker>
          <l>Чоловіки не часто так говорять,</l>
          <l>а хоч говорять – хто з їх слово держить?</l>
        </sp>
        <sp who="#komandor">
          <speaker>Командор</speaker>
          <l>Тепер я не дивую, сеньйорито,</l>
          <l>що ви не хтіли досі вийти заміж, –</l>
          <l>без певності не варто брати шлюбу.</l>
        </sp>
        <sp who="#anna">
          <speaker>Анна</speaker>
          <l>Чи всі ж ту певність мають?</l>
        </sp>
        <sp who="#komandor">
          <speaker>Командор</speaker>
          <l>Донно Анно,</l>
          <l>коли б я знав, що ви мене не певні</l>
          <l>або не певен був себе чи вас,</l>
          <l>я б зараз повернув вам ваше слово,</l>
          <l>поки не пізно. Бо як буде дано</l>
          <l>велику присягу…</l>
        </sp>
        <sp who="#anna">
          <speaker>Анна</speaker>
          <l>Ох, се аж страшно!</l>
        </sp>
        <sp who="#komandor">
          <speaker>Командор</speaker>
          <l>То не любов, що присяги боїться.</l>
          <l>Вам справді страшно?</l>
        </sp>
        <sp who="#anna">
          <speaker>Анна</speaker>
          <l>Ні, се я жартую.</l>
          <stage>(До Долорес,)</stage>
          <l>Ну, я ж тобі казала – він гора!</l>
        </sp>
        <sp who="#komandor">
          <speaker>Командор</speaker>
          <l>Знов жарт якийсь? Веселі ви сьогодні.</l>
        </sp>
        <sp who="#anna">
          <speaker>Анна</speaker>
          <l>Чому ж мені веселою не бути,</l>
          <l>коли я можу так на вас впевнятись,</l>
          <l>як на камінну гору! Адже правда?</l>
        </sp>
        <sp who="#komandor">
          <speaker>Командор</speaker>
          <stage>(подає Анні руку, щоб вести її. Анна приймає)</stage>
          <l>Так, донно Анно. Я вам докажу,</l>
          <l>що ви не помиляєтесь.</l>
        </sp>
        <stage>Ідуть. Долорес трохи позаду їх.</stage>
        <sp who="#anna">
          <speaker>Анна</speaker>
          <stage>(несподівано голосно до Долорес)</stage>
          <l>А знаєш,</l>
          <l>мені він здався кращий на портреті,</l>
          <l>ніж так.</l>
        </sp>
        <stage>Долорес, ужахнувшись, мовчки дивиться на неї.</stage>
        <sp who="#komandor">
          <speaker>Командор</speaker>
          <l>Хто?</l>
        </sp>
        <sp who="#anna">
          <speaker>Анна</speaker>
          <l>Наречений Долоріти.</l>
        </sp>
        <sp who="#komandor">
          <speaker>Командор</speaker>
          <l>Хто ж він такий?</l>
        </sp>
        <sp who="#anna">
          <speaker>Анна</speaker>
          <l>Се поки що секрет.</l>
          <l>Та він сьогодні буде в нас на балі.</l>
        </sp>
        <stage>Виходять всі троє.</stage>
        <sp who="#sganarel">
          <speaker>Сганарель</speaker>
          <stage>(слуга дон Жуана. Увіходить, оглядаючись, наближається до гробниці)</stage>
          <l>А вийдіть, пане!</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(виходить)</stage>
          <l>Як? То ти вже тута?</l>
        </sp>
        <sp who="#sganarel">
          <speaker>Сганарель</speaker>
          <l>Привіт від донни Соль. Вона не хоче,</l>
          <l>щоб ви до неї йшли, боїться слави,</l>
          <l>дуенья в неї зла. Вона воліє,</l>
          <l>урвавшися як-небудь на часинку,</l>
          <l>прийти сюди сама.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Уже? Так хутко?</l>
        </sp>
        <sp who="#sganarel">
          <speaker>Сганарель</speaker>
          <l>Вам наче недогода?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(не слухає)</stage>
          <l>Роздобудь</l>
          <l>мені який костюм для маскаради,</l>
          <l>але порядний.</l>
        </sp>
        <sp who="#sganarel">
          <speaker>Сганарель</speaker>
          <l>Звідки ж ви дізнались,</l>
          <l>що донна Соль на маскараді буде</l>
          <l>у молодої командора? Значить,</l>
          <l>ви хочете її зустріти там</l>
          <l>і взять сюди?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(захоплений іншою думкою)</stage>
          <l>Кого?</l>
        </sp>
        <sp who="#sganarel">
          <speaker>Сганарель</speaker>
          <l>Та донну Соль!</l>
          <l>Кого ж іще? Хіба ми не для неї</l>
          <l>пригналися в Севілью?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я не знаю.</l>
          <l>Побачимо.</l>
        </sp>
        <sp who="#sganarel">
          <speaker>Сганарель</speaker>
          <l>Ану ж ви розминетесь,</l>
          <l>то що я буду тут робити з нею?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Нічого. Ти собі в таверну підеш,</l>
          <l>вона ж до чоловіка.</l>
        </sp>
        <sp who="#sganarel">
          <speaker>Сганарель</speaker>
          <l>Ей, мій пане!</l>
          <l>Я доказав би кращого лицарства,</l>
          <l>якби-то я був пан, а ви – слуга.</l>
        </sp>
        <stage>Виходить. Дон Жуан ховається у мавзолей.</stage>
      </div>
      <div type="act">
        <head>2</head>
        <stage>Осередній дворик (patio) в оселі сеньйора Пабло де Альварес, уряджений на мавританський лад, засаджений квітками, кущами і невисокими деревами, оточений будовами з галереєю під аркадами, що поширена посередині виступом рундука і ложею (великою нішею); покрівля галереї рівна, з балюстрадою, як орієнтальний дах, і поширена в середній частині тим самим способом, що і галерея внизу; в обидва поверхи галереї ведуть з дворика осібні сходи: широкі і низькі наділ, високі й вузенькі нагору. Дім і галерея ясно освітлені. В дворику світла нема. На передньому плані дворика – альтанка, обплетена виноградом.</stage>
        <stage>Дон Пабло і донна Мерседес, батько й мати Анни, розмовляють з командором у дворику. Вгорі по галереї походжає скілька гостей – ще небагато, – з ними донна Анна.</stage>
        <sp who="#komandor">
          <speaker>Командор</speaker>
          <l>Дозволите мені сюди просити</l>
          <l>прекрасну донну Анну на хвилинку?</l>
        </sp>
        <sp who="#donna_mersedes">
          <speaker>Донна Мерседес</speaker>
          <l>Аніто, йди сюди! Тут дон Гонзаго!</l>
        </sp>
        <sp who="#anna">
          <speaker>Анна</speaker>
          <stage>(перехиляється через балюстраду і заглядає вниз)</stage>
          <l>А вам сюди не ласка завітати?</l>
          <l>Ах, правда, не горі нагору йти!</l>
          <stage>(Збігає сміючись прудко вділ.)</stage>
        </sp>
        <sp who="#donna_mersedes">
          <speaker>Донна Мерседес</speaker>
          <l>Ти, Анно, надто голосно смієшся.</l>
        </sp>
        <sp who="#don_pablo">
          <speaker>Дон Пабло</speaker>
          <l>І жарти сі мені не до сподоби.</l>
          <l>Ти мусиш пам’ятати…</l>
        </sp>
        <sp who="#komandor">
          <speaker>Командор</speaker>
          <l>Не сваріте</l>
          <l>моєї нареченої за теє,</l>
          <l>що близький шлюб її не засмутив.</l>
          <l>Я звик до жартів донни Анни.</l>
        </sp>
        <sp who="#donna_mersedes">
          <speaker>Донна Мерседес</speaker>
          <l>Пабло,</l>
          <l>нам слід піти нагору гості бавить.</l>
        </sp>
        <sp who="#komandor">
          <speaker>Командор</speaker>
          <l>Прошу лишитись трошки. В нас в Кастільї</l>
          <l>не звичай нареченим бути вдвох.</l>
          <l>Та я не забарю вас. Донно Анно,</l>
          <l>прошу прийняти сю малу ознаку</l>
          <l>великої пошани і любові.</l>
          <stage>(Виймає з-під плаща коштовний перловий убір для голови і склоняється перед Анною.)</stage>
        </sp>
        <sp who="#donna_mersedes">
          <speaker>Донна Мерседес</speaker>
          <l>Що за чудові перли!</l>
        </sp>
        <sp who="#don_pablo">
          <speaker>Дон Пабло</speaker>
          <l>Командоре,</l>
          <l>чи не занадто дорогий дарунок?</l>
        </sp>
        <sp who="#komandor">
          <speaker>Командор</speaker>
          <l>Для донни Анни?!</l>
        </sp>
        <sp who="#anna">
          <speaker>Анна</speaker>
          <l>От ви задля чого</l>
          <l>мене питали вранці про убрання!</l>
        </sp>
        <sp who="#komandor">
          <speaker>Командор</speaker>
          <l>Боюсь, я, може, не зумів добрати…</l>
          <l>Але я думав, що як біле вбрання,</l>
          <l>то білі перли саме…</l>
        </sp>
        <sp who="#anna">
          <speaker>Анна</speaker>
          <l>Дон Гонзаго,</l>
          <l>ви хочете зовсім не мати вад,</l>
          <l>а се вже й не гаразд, – се пригнітає.</l>
        </sp>
        <sp who="#donna_mersedes">
          <speaker>Донна Мерседес</speaker>
          <stage>(нишком, сіпнувши Анну)</stage>
          <l>Аніто, схаменись! Ти ж хоч подякуй!</l>
        </sp>
        <stage>Анна мовчки вклоняється командорові глибоким церемоніальним поклоном.</stage>
        <sp who="#komandor">
          <speaker>Командор</speaker>
          <stage>(здіймає убір над її головою)</stage>
          <l>Дозвольте, щоб я сам поклав сі перли</l>
          <l>на гордовиту сю голівку, вперше</l>
          <l>похилену передо мною низько.</l>
        </sp>
        <sp who="#anna">
          <speaker>Анна</speaker>
          <stage>(раптом випростується)</stage>
          <l>Хіба інакше ви б не досягли?</l>
        </sp>
        <sp who="#komandor">
          <speaker>Командор</speaker>
          <stage>(наложивши на неї убір)</stage>
          <l>Як бачите, досяг.</l>
        </sp>
        <stage>Дворик сповняється юрбою маскованих і немаскованих, розмаїто убраних гостей, – одні зійшли з горішньої галереї, а другі увійшли з надвірної брами. Межи тими, що надійшли з брами, одна маска в чорному, широкому, дуже фалдистому доміно, обличчя їй щільно закрите маскою.</stage>
        <sp who="#golosi_v_jurbi_gostej">
          <speaker>Голоси в юрбі гостей</speaker>
          <stage>(що зійшли з галереї)</stage>
          <l>Де наш господар?</l>
          <l>Де господині?</l>
        </sp>
        <sp who="#don_pablo">
          <speaker>Дон Пабло</speaker>
          <l>Ось ми, любі гості.</l>
        </sp>
        <sp who="#donna_mersedes">
          <speaker>Донна Мерседес</speaker>
          <stage>(до новоприбулих)</stage>
          <l>Таке рясне блискуче гроно гостей</l>
          <l>красить наш дім.</l>
        </sp>
        <sp who="#pidstarkuvata_gostja">
          <speaker>Підстаркувата гостя</speaker>
          <stage>(з новоприбулих до другої, давнішої, нишком)</stage>
          <l>Либонь, вже зрахувала</l>
          <l>і скільки нас, і скільки ми коштуєм!..</l>
        </sp>
        <sp who="#gostja_druga">
          <speaker>Гостя друга</speaker>
          <stage>(так само, до попередньої)</stage>
          <l>О, вже ж Мерседес на рахунки бистра,</l>
          <l>лиш на гостинність повільніша трохи…</l>
        </sp>
        <sp who="#gostja-pannochka">
          <speaker>Гостя-панночка</speaker>
          <stage>(до Анни, вітаючись)</stage>
          <l>Аніто, як же ти препишно вбрана!</l>
          <stage>(Тихше.)</stage>
          <l>А тільки в білому ти забліда.</l>
        </sp>
        <sp who="#anna">
          <speaker>Анна</speaker>
          <l>О, се нічого, се тепера мода.</l>
          <stage>(Ще тихше.)</stage>
          <l>Як хочеш, я білил тобі позичу,</l>
          <l>бо в тебе навіть і чоло червове.</l>
        </sp>
        <sp who="#pannochka">
          <speaker>Панночка</speaker>
          <l>Не треба, дякую.</l>
          <stage>(Одвертається, відступивши, і поправляє маску й волосся, щоб закрити лоба.)</stage>
        </sp>
        <sp who="#moloda_pani">
          <speaker>Молода пані</speaker>
          <stage>(нишком до другої, показуючи очима на Анну)</stage>
          <l>Який убір!</l>
        </sp>
        <sp who="#druga_moloda_pani">
          <speaker>Друга молода пані</speaker>
          <stage>(іронічно)</stage>
          <l>Та тільки ж і потіхи! Бідна Анна!..</l>
        </sp>
        <sp who="#starij_gist">
          <speaker>Старий гість</speaker>
          <stage>(до дона Пабло)</stage>
          <l>А що, дон Пабло? вже тепер нарешті</l>
          <l>покличе вас король до свого двору, –</l>
          <l>такого зятя тесть…</l>
        </sp>
        <sp who="#don_pablo">
          <speaker>Дон Пабло</speaker>
          <l>Його величність</l>
          <l>не по зятях, а по заслузі цінить.</l>
        </sp>
        <sp who="#starij_gist">
          <speaker>Старий гість</speaker>
          <l>На жаль, оцінки часом довго ждати.</l>
        </sp>
        <sp who="#don_pablo">
          <speaker>Дон Пабло</speaker>
          <l>Чи довго, ви сами зазнали ліпше.</l>
          <stage>(Повертається до іншого.)</stage>
          <l>Ви, графе? Як я радий! Честь яка!</l>
        </sp>
        <stage>Господар, господині, командор і гості йдуть у дім долішнім входом. Маска «Чорне доміно» лишається в дворику, незамітно відступивши в тінь від кущів. Незабаром Анна з молодшими дамами з’являється на горішньому рундуці. Слуги розносять лимонаду та інші холодощі.</stage>
        <sp who="#don_zhuan">
          <speaker>Дон Жуан</speaker>
          <stage>(замаскований, у мавританському костюмі, з гітарою, входить з брами на дворик, стає проти рундука і по короткій прелюдії співає)</stage>
          <l>У моїй країні рідній</l>
          <l>єсть одна гора в кришталю,</l>
          <l>на горі тій, на шпилечку,</l>
          <l>сяє замок з діамантів.</l>
          <l>Лихо моє, Анно!</l>
          <l>І росте посеред замку</l>
          <l>квітка, в пуп’янку закрита,</l>
          <l>на пелюсточках у неї</l>
          <l>не роса, а тверді перли.</l>
          <l>Лихо моє, Анно!</l>
          <l>І на гору кришталеву</l>
          <l>ні стежок нема, ні сходів,</l>
          <l>в діамантовому замку</l>
          <l>ані брами, ані вікон.</l>
          <l>Лихо моє, Анно!</l>
          <l>Та комусь не треба стежки,</l>
          <l>ані сходів, ані брами,</l>
          <l>з неба він злетить до квітки,</l>
          <l>бо кохання має крила.</l>
          <l>Щастя моє, Анно!</l>
        </sp>
        <stage>Під час співу «Чорне доміно» трохи виступає з кущів і прислухається, під кінець ховається.</stage>
        <sp who="#komandor">
          <speaker>Командор</speaker>
          <stage>(виходить на горішній рундук під кінець співу)</stage>
          <l>Які се тута співи, донно Анно?</l>
        </sp>
        <sp who="#anna">
          <speaker>Анна</speaker>
          <l>Які? Не знаю, певне, мавританські.</l>
        </sp>
        <sp who="#komandor">
          <speaker>Командор</speaker>
          <l>Я не про те питаю.</l>
        </sp>
        <sp who="#anna">
          <speaker>Анна</speaker>
          <l>А про що ж?</l>
          <stage>(Не ждучи відповіді, бере у слуги шклянку лимонади і спускається до дон Жуана.)</stage>
        </sp>
        <sp who="#anna">
          <speaker>Анна</speaker>
          <stage>(до дон Жуана, подаючи лимонаду)</stage>
          <l>Бажаєте прохолодитись, може?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Спасибі, не вживаю холодощів.</l>
        </sp>
        <stage>Анна кидає шклянку в кущі.</stage>
        <sp who="#komandor">
          <speaker>Командор</speaker>
          <stage>(надходить слідом за Анною)</stage>
          <l>Вам до сподоби пісня, донно Анно?</l>
        </sp>
        <sp who="#anna">
          <speaker>Анна</speaker>
          <l>А вам?</l>
        </sp>
        <sp who="#komandor">
          <speaker>Командор</speaker>
          <l>Мені зовсім не до сподоби.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я вам не догодив, сеньйоре? Шкода.</l>
          <l>Я думав, що зарученим то саме</l>
          <l>і слід почути пісню про кохання.</l>
        </sp>
        <sp who="#komandor">
          <speaker>Командор</speaker>
          <l>В тій вашій пісні приспів недоречний.</l>
        </sp>
        <sp who="#don_zhuan">
          <speaker>Дон Жуан</speaker>
          <l>На жаль, його не міг я проминути, –</l>
          <l>так вимагає мавританський стиль.</l>
        </sp>
        <sp who="#anna">
          <speaker>Анна</speaker>
          <l>Ви до костюма добирали пісню?</l>
        </sp>
        <stage>З брами увіходить гурт молодіжі, паничів; побачивши Анну, молодіж оточує її.</stage>
        <sp who="#golosi_z_gurtu">
          <speaker>Голоси з гурту</speaker>
          <l>О донно Анно! донно Анно, просим,</l>
          <l>з’явіть нам ласку! Се ж остатній вечір</l>
          <l>дівочої незв’язаної волі!</l>
        </sp>
        <sp who="#anna">
          <speaker>Анна</speaker>
          <l>Мої панове, в чім бажання ваше?</l>
        </sp>
        <sp who="#odin_litsar">
          <speaker>Один лицар</speaker>
          <l>Ми просимо, щоб ви сами вказали,</l>
          <l>Хто має вам служить в которім танці.</l>
        </sp>
        <sp who="#anna">
          <speaker>Анна</speaker>
          <l>Щоб я сама просила?..</l>
        </sp>
        <sp who="#drugij_litsar">
          <speaker>Другий лицар</speaker>
          <l>Не просити,</l>
          <l>наказувати маєте! Ми будем</l>
          <l>рабами вашими в сей вечір!</l>
        </sp>
        <sp who="#anna">
          <speaker>Анна</speaker>
          <l>Добре,</l>
          <l>що хоч не довше, бо вже я не знаю,</l>
          <l>що б вам на те сказали ваші дами.</l>
          <l>Чи, може, вас від їх рятують маски?</l>
        </sp>
        <sp who="#tretij_litsar">
          <speaker>Третій лицар</speaker>
          <stage>(скидаючи маску)</stage>
          <l>Всі зорі бліднуть перед сонцем!</l>
        </sp>
        <sp who="#anna">
          <speaker>Анна</speaker>
          <l>Дійсно,</l>
          <l>сей комплімент не потребує маски,</l>
          <l>бо він доволі вже поважний віком.</l>
        </sp>
        <stage>Лицар знов надіває маску і відступає в гурт.</stage>
        <sp who="#anna">
          <speaker>Анна</speaker>
          <stage>(до молодіжі)</stage>
          <l>Що ж, станьте в ряд, я буду призначати.</l>
        </sp>
        <stage>Всі стають в ряд, і дон Жуан між ними.</stage>
        <sp who="#komandor">
          <speaker>Командор</speaker>
          <stage>(тихо до Анни)</stage>
          <l>Чи се такий в Севільї звичай?</l>
        </sp>
        <sp who="#anna">
          <speaker>Анна</speaker>
          <l>Так.</l>
        </sp>
        <sp who="#komandor">
          <speaker>Командор</speaker>
          <l>Чи й я повинен стати?</l>
        </sp>
        <sp who="#anna">
          <speaker>Анна</speaker>
          <l>Ні.</l>
        </sp>
        <stage>Командор відходить.</stage>
        <l>Панове,</l>
        <l>ви вже готові?</l>
        <stage>(До дон Жуана.)</stage>
        <l>Як же ви, поклонче</l>
        <l>змінливої планети, стали в ряд?</l>
        <l>Хіба вам звичай дозволяє танці?</l>
        <sp who="#don_zhuan">
          <speaker>Дон Жуан</speaker>
          <l>Для надзвичайної зламаю звичай.</l>
        </sp>
        <sp who="#anna">
          <speaker>Анна</speaker>
          <l>За се я вам даю танець найперший.</l>
        </sp>
        <stage>Дон Жуан вклоняється по-східному: прикладає правицю до серця, до уст і до чола, потім закладає руки навхрест на грудях і схиляє голову. При тих рухах поблискує золотий перстень на мізинці.</stage>
        <sp who="#don_zhuan">
          <speaker>Дон Жуан</speaker>
          <l>Один?</l>
        </sp>
        <sp who="#anna">
          <speaker>Анна</speaker>
          <l>Один. Вам другого не буде.</l>
          <stage>(До молодіжі.)</stage>
          <l>Я вас, панове, позначу рукою,</l>
          <l>хай всяк свою чергу запам’ятає.</l>
          <stage>(Швидко вказує рукою на кождого панича по черзі, один панич зостається непозначеним.)</stage>
        </sp>
        <sp who="#panich">
          <speaker>Панич</speaker>
          <l>А я ж? А я? Мені яка черга?</l>
        </sp>
        <sp who="#odin_z_gurtu">
          <speaker>Один з гурту</speaker>
          <l>Остатня, очевидно.</l>
        </sp>
        <stage>Сміх. Панич стоїть збентежений.</stage>
        <sp who="#anna">
          <speaker>Анна</speaker>
          <stage>(до панича)</stage>
          <l>Мій сеньйоре,</l>
          <l>я мусульманину дала найпершу,</l>
          <l>бо він остатнім буде в царстві божім,</l>
          <l>ви ж, я в тім певна, добрий католик,</l>
          <l>і вам не страшно буть остатнім тута.</l>
        </sp>
        <sp who="#panich">
          <speaker>Панич</speaker>
          <l>Се в перший раз, що я б хотів буть мавром!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Е, не в чергу попав ваш комплімент, –</l>
          <l>либонь, судився вам душі рятунок!</l>
        </sp>
        <sp who="#anna">
          <speaker>Анна</speaker>
          <stage>(плеще в долоні)</stage>
          <l>Мої піддані! годі! Час до танцю!</l>
          <stage>(Перша рушає нагору, за нею молодь.)</stage>
        </sp>
        <stage>З горішнього поверху чутно грім музики. Починаються танці, що розпросторюються на горішній рундук і галерею. Донна Анна іде в першій парі з дон Жуаном, потім її переймають інші паничі по черзі. Командор стоїть на розі ніші, прихилившись до доступу стіни, і дивиться на танці. «Чорне доміно» зорить здолу і непомітно для себе виходить на освітлене місце перед рундуком. Дон Жуан, скінчивши танець, схиляється на балюстраду, завважає «Чорне доміно» і зіходить уділ, воно тим часом поспішно ховається в тінь.</stage>
        <sp who="#maska-sonjashnik">
          <speaker>Маска-соняшник</speaker>
          <stage>(входить збоку, переймає дон Жуана і хапає його за руку)</stage>
          <l>Ти дон Жуан! Я знаю!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я хотів би</l>
          <l>тебе так добре знати, гарна маско.</l>
        </sp>
        <sp who="#maska-sonjashnik">
          <speaker>Маска-соняшник</speaker>
          <l>Ти знаєш! Не вдавай! Я – донна Соль!</l>
          <stage>(Зриває з себе маску.)</stage>
        </sp>
        <sp who="#don_zhuan">
          <speaker>Дон Жуан</speaker>
          <l>Пробачте. В соняшнику справді трудно</l>
          <l>впізнати сонце.</l>
        </sp>
        <sp who="#donna_sol">
          <speaker>Донна Соль</speaker>
          <l>Ти смієшся з мене?</l>
          <l>Тобі ще мало глуму?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Де? Якого?</l>
        </sp>
        <sp who="#donna_sol">
          <speaker>Донна Соль</speaker>
          <stage>(понуро)</stage>
          <l>Я тільки що була на кладовиші.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вас бачив хто?</l>
        </sp>
        <sp who="#donna_sol">
          <speaker>Донна Соль</speaker>
          <l>Сього ще бракувало!</l>
          <l>Ніхто, запевне.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну, то в чім же діло?</l>
          <l>Хіба зустрітися на маскараді</l>
          <l>не веселіше, ніж на кладовищі?</l>
        </sp>
        <sp who="#donna_sol">
          <speaker>Донна Соль</speaker>
          <stage>(сягає рукою за пояс)</stage>
          <l>О! я забула взяти свій кинджал!</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(вклоняючись, подає їй свій стилет)</stage>
          <l>Прошу, сеньйоро.</l>
        </sp>
        <sp who="#donna_sol">
          <speaker>Донна Соль</speaker>
          <stage>(відштовхує його руку)</stage>
          <l>Геть!</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(ховає стилет)</stage>
          <l>Непослідовно.</l>
          <l>Що ж вам бажано, прехороша пані?</l>
        </sp>
        <sp who="#donna_sol">
          <speaker>Донна Соль</speaker>
          <l>Не знаєте?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, далебі не знаю.</l>
        </sp>
        <sp who="#donna_sol">
          <speaker>Донна Соль</speaker>
          <l>Ви пам’ятаєте, що ви писали?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я вам писав: «Покиньте чоловіка,</l>
          <l>як він вам осоружний, і втікайте».</l>
        </sp>
        <sp who="#donna_sol">
          <speaker>Донна Соль</speaker>
          <l>З ким?</l>
        </sp>
        <sp who="#don_zhuan">
          <speaker>Дон Жуан</speaker>
          <l>А конечне треба з кимсь?</l>
          <l>Хоч і зо мною. Можу вас провести.</l>
        </sp>
        <sp who="#donna_sol">
          <speaker>Донна Соль</speaker>
          <l>Куди?</l>
        </sp>
        <sp who="#don_zhuan">
          <speaker>Дон Жуан</speaker>
          <l>В Кадікс.</l>
        </sp>
        <sp who="#donna_sol">
          <speaker>Донна Соль</speaker>
          <l>Навіщо?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як навіщо?</l>
          <l>Хіба на волю вирватись – то мало?</l>
        </sp>
        <sp who="#donna_sol">
          <speaker>Донна Соль</speaker>
          <l>То ви мене просили на стрівання,</l>
          <l>щоб се сказати?</l>
        </sp>
        <sp who="#don_zhuan">
          <speaker>Дон Жуан</speaker>
          <l>А для чого ви</l>
          <l>на те стрівання йшли? Чи ви хотіли</l>
          <l>підсолодити трохи гірку страву</l>
          <l>подружніх обов’язків? Вибачайте,</l>
          <l>я солодощів готувать не вчився.</l>
        </sp>
        <sp who="#donna_sol">
          <speaker>Донна Соль</speaker>
          <stage>(подається до сходів на рундук)</stage>
          <l>Ви ще мені заплатите за се!</l>
        </sp>
        <sp who="#chorne_domino">
          <speaker>«Чорне доміно»</speaker>
          <stage>(виходячи на світло і переймаючи донну Соль. Ненатурально зміненим голосом.)</stage>
          <l>Твій муж тобі дозволить плату взяти?</l>
        </sp>
        <stage>Донна Соль миттю вибігає геть за браму. «Чорне доміно» хоче сховатись у тінь, дон Жуан заступає йому дорогу.</stage>
        <sp who="#don_zhuan">
          <speaker>Дон Жуан</speaker>
          <l>Ти хто, жалобна маско?</l>
        </sp>
        <sp who="#chorne_domino">
          <speaker>«Чорне доміно»</speaker>
          <l>Тінь твоя!</l>
        </sp>
        <stage>Спритно втікає від дон Жуана, ховаючись поза кущами, забігає в альтанку і там прищулюється. Дон Жуан, втерявши «Чорне доміно» з очей, подається в інший бік, шукаючи його. На горішньому рундуці донна Анна танцює сегідильї.</stage>
        <sp who="#odin_litsar">
          <speaker>Один лицар</speaker>
          <stage>(коли Анна скінчила танець)</stage>
          <l>Осе ж ви танцювали, донно Анно,</l>
          <l>по наших всіх серцях.</l>
        </sp>
        <sp who="#anna">
          <speaker>Анна</speaker>
          <l>Невже? Здавалось</l>
          <l>мені, що я танцюю по помості.</l>
          <l>Чи се у вас такі тверді серця?</l>
        </sp>
        <sp who="#drugij_litsar">
          <speaker>Другий лицар</speaker>
          <stage>(підходить до Анни і вклоняється, запрошуючи до танцю)</stage>
          <l>Тепер моя черга.</l>
        </sp>
        <sp who="#anna">
          <speaker>Анна</speaker>
          <stage>(складає долоні)</stage>
          <l>Сеньйоре, пробі!</l>
        </sp>
        <sp who="#drugij_litsar">
          <speaker>Другий лицар</speaker>
          <l>Я підожду. Але черга за мною?</l>
        </sp>
        <sp who="#anna">
          <speaker>Анна</speaker>
          <l>Звичайно.</l>
          <stage>(Встає і, замішавшись межи гостями, зникає, потім з’являється в дворику, вийшовши долішніми сходами.)</stage>
        </sp>
        <stage>Донна Анна надходить до альтанки. «Чорне доміно» вибігає звідти швидко, але без шелесту, і ховається в кущах. Анна падає в знесиллі на широкий ослін в альтанці.</stage>
        <sp who="#don_zhuan">
          <speaker>Дон Жуан</speaker>
          <stage>(наближається до неї)</stage>
          <l>Се ви тут? Вибачайте, вам недобре?</l>
        </sp>
        <sp who="#anna">
          <speaker>Анна</speaker>
          <stage>(сіла рівніше)</stage>
          <l>Ні, просто втомлена.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Іти на гору?</l>
        </sp>
        <sp who="#anna">
          <speaker>Анна</speaker>
          <l>Як?.. А!.. Між іншим, я найбільш втомилась</l>
          <l>від безконечних дотепів сей вечір.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я в думці мав не дотеп.</l>
        </sp>
        <sp who="#anna">
          <speaker>Анна</speaker>
          <l>Що ж інакше?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я думав: що могло примусить вас</l>
          <l>нагірної в’язниці домагатись?</l>
        </sp>
        <sp who="#anna">
          <speaker>Анна</speaker>
          <l>В’язниці? Я гадаю, просто замку,</l>
          <l>а замки завжди на горі стоять,</l>
          <l>бо так величніше і неприступніш.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я дуже поважаю неприступність,</l>
          <l>як їй підвалиною не каміння,</l>
          <l>а щось живе.</l>
        </sp>
        <sp who="#anna">
          <speaker>Анна</speaker>
          <l>Стояти на живому</l>
          <l>ніщо не може, бо схибнеться хутко.</l>
          <l>Для гордої і владної душі</l>
          <l>життя і воля – на горі високій.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, донно Анно, там немає волі.</l>
          <l>З нагірного шпиля людині видко</l>
          <l>простори вільні, та вона сама</l>
          <l>прикована до площинки малої,</l>
          <l>бо леда крок – і зірветься в безодню.</l>
        </sp>
        <sp who="#anna">
          <speaker>Анна</speaker>
          <stage>(в задумі)</stage>
          <l>То де ж є в світі тая справжня воля?..</l>
          <l>Невже вона в такім житті, як ваше?</l>
          <l>Адже між людьми ви, мов дикий звір</l>
          <l>межи мисливцями на полюванні, –</l>
          <l>лиш маска вас боронить.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Полювання</l>
          <l>взаємне межи нами. Що ж до маски –</l>
          <l>се тільки хитрощі мисливські. Зараз</l>
          <l>її не буде.</l>
          <stage>(Скидає маску і сідає коло Анни.)</stage>
          <l>Вірте, донно Анно:</l>
          <l>той тільки вільний від громадських пут,</l>
          <l>кого громада кине геть від себе,</l>
          <l>а я її до того сам примусив.</l>
          <l>Ви бачили такого, хто, йдучи</l>
          <l>за щирим голосом свойого серця,</l>
          <l>ніколи б не питав: «Що скажуть люди?»</l>
          <l>Дивіться – я такий. І тим сей світ</l>
          <l>не був мені темницею ніколи.</l>
          <l>Легенькою фелюкою злітав я</l>
          <l>простор морей, як перелітна птиця,</l>
          <l>пізнав красу далеких берегів</l>
          <l>і краю ще не знаного принаду.</l>
          <l>При світлі волі всі краї хороші,</l>
          <l>всі води гідні відбивати небо,</l>
          <l>усі гаї подібні до едему!</l>
        </sp>
        <sp who="#anna">
          <speaker>Анна</speaker>
          <stage>(стиха)</stage>
          <l>Так… се життя!</l>
        </sp>
        <stage>Пауза. Нагорі знов музика й танці.</stage>
        <sp who="#don_zhuan">
          <speaker>Дон Жуан</speaker>
          <l>Як дивно! знов музика…</l>
        </sp>
        <sp who="#anna">
          <speaker>Анна</speaker>
          <l>Що ж дивного?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Чому, коли вмирає</l>
          <l>старе і горем бите, всі ридають?</l>
          <l>А тут – ховають волю молоду</l>
          <l>і всі танцюють…</l>
        </sp>
        <sp who="#anna">
          <speaker>Анна</speaker>
          <l>Але й ви, сеньйоре,</l>
          <l>теж танцювали.</l>
        </sp>
        <sp who="#don_zhuan">
          <speaker>Дон Жуан</speaker>
          <l>О, якби ви знали,</l>
          <l>що думав я тоді!</l>
        </sp>
        <sp who="#anna">
          <speaker>Анна</speaker>
          <l>А що?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я думав:</l>
          <l>Коли б, не випускаючи з обіймів,</l>
          <l>її помчати просто на коня,</l>
          <l>та й до Кадікса!</l>
        </sp>
        <sp who="#anna">
          <speaker>Анна</speaker>
          <stage>(встає)</stage>
          <l>Чи не забагато</l>
          <l>ви дозволяєте собі, сеньйоре?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ох, донно Анно, та невже потрібні</l>
          <l>і вам оті мізерні огорожі,</l>
          <l>що нібито обороняти мають</l>
          <l>жіночу гідність? Я ж бо силоміць</l>
          <l>не посягну на вашу честь, не бійтесь.</l>
          <l>Жінкам не тим страшний я.</l>
        </sp>
        <sp who="#anna">
          <speaker>Анна</speaker>
          <stage>(знов сідає)</stage>
          <l>Дон Жуане,</l>
          <l>я не боюся вас.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я вперве чую</l>
          <l>такі слова з жіночих уст! Чи, може,</l>
          <l>ви тим собі додаєте одваги?</l>
        </sp>
        <sp who="#anna">
          <speaker>Анна</speaker>
          <l>Одвага ще не зрадила мене</l>
          <l>в житті ні разу.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ви й тепер в ній певні?</l>
        </sp>
        <sp who="#anna">
          <speaker>Анна</speaker>
          <l>Чому ж би ні?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Скажіть мені по правді,</l>
          <l>чи ви зазнали волі хоч на мить?</l>
        </sp>
        <sp who="#anna">
          <speaker>Анна</speaker>
          <l>У сні.</l>
        </sp>
        <sp who="#don_zhuan">
          <speaker>Дон Жуан</speaker>
          <l>І в мрії?</l>
        </sp>
        <sp who="#anna">
          <speaker>Анна</speaker>
          <l>Так, і в мрії теж.</l>
        </sp>
        <sp who="#don_zhuan">
          <speaker>Дон Жуан</speaker>
          <l>То що ж вам не дає ту горду мрію</l>
          <l>життям зробити? Тільки за поріг</l>
          <l>переступіть – і цілий світ широкий</l>
          <l>одкриється для вас! Я вам готовий</l>
          <l>і в щасті і в нещасті помагати,</l>
          <l>хоч би від мене серце ви замкнули.</l>
          <l>Для мене найдорожче – врятувати</l>
          <l>вам гордий, вільний дух! О донно Анно,</l>
          <l>я вас шукав так довго!</l>
        </sp>
        <sp who="#anna">
          <speaker>Анна</speaker>
          <l>Ви шукали?</l>
          <l>Та ви ж мене зовсім не знали досі!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Не знав я тільки вашого імення,</l>
          <l>не знав обличчя, але я шукав</l>
          <l>у кождому жіночому обличчі</l>
          <l>хоч відблиску того ясного сяйва,</l>
          <l>що променіє в ваших гордих очах.</l>
          <l>Коли ми двоє різно розійдемось,</l>
          <l>то в божім твориві немає глузду!</l>
        </sp>
        <sp who="#anna">
          <speaker>Анна</speaker>
          <l>Стривайте. Не тьмаріть мені думок</l>
          <l>речами запальними. Не бракує</l>
          <l>мені одваги йти в широкий світ.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(встає і простягає їй руку)</stage>
          <l>Ходім!</l>
        </sp>
        <sp who="#anna">
          <speaker>Анна</speaker>
          <l>Ще ні. Одваги тут не досить.</l>
        </sp>
        <sp who="#don_zhuan">
          <speaker>Дон Жуан</speaker>
          <l>То що ж вас не пускає ? Сії перли?</l>
          <l>Чи та обручка, може?</l>
        </sp>
        <sp who="#anna">
          <speaker>Анна</speaker>
          <l>Се? Найменше!</l>
          <stage>(Здіймає перловий убір з голови і кладе на ослоні, а обручку, знявши, держить на простягненій долоні.)</stage>
          <l>Ось покладіть сюди і ваш перстеник.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Навіщо він вам?</l>
        </sp>
        <sp who="#anna">
          <speaker>Анна</speaker>
          <l>Не бійтесь, не надіну.</l>
          <l>В Гвадалквівір я хочу їх закинуть,</l>
          <l>як будемо переїздити міст.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, сього персня я не можу дати.</l>
          <l>Просіть, що хочете…</l>
        </sp>
        <sp who="#anna">
          <speaker>Анна</speaker>
          <l>Просити вас</l>
          <l>я не збиралась ні про що. Я хтіла</l>
          <l>лиш перевірити, чи справді є</l>
          <l>на світі хоч одна людина вільна,</l>
          <l>чи то все тільки «мавританський стиль»,</l>
          <l>і ви самі за ту хвалену волю</l>
          <l>не віддасте й тоненької каблучки.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я все життя віддам!</l>
        </sp>
        <sp who="#anna">
          <speaker>Анна</speaker>
          <stage>(знов простягає руку)</stage>
          <l>Обручку!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Анно!</l>
          <l>Обручка та не є любові знак.</l>
        </sp>
        <sp who="#anna">
          <speaker>Анна</speaker>
          <l>А що ж? кільце з кайданів? Дон Жуане,</l>
          <l>і вам не сором в тому признаватись?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я слово честі дав її носити.</l>
        </sp>
        <sp who="#anna">
          <speaker>Анна</speaker>
          <l>Ах, слово честі?</l>
          <stage>(Встає.)</stage>
          <l>Дякую, сеньйоре,</l>
          <l>що ви мені те слово нагадали.</l>
          <stage>(Надіває знов убір і свою обручку і хоче відійти.)</stage>
        </sp>
        <sp who="#don_zhuan">
          <speaker>Дон Жуан</speaker>
          <stage>(падає на коліна)</stage>
          <l>Я вас благаю, донно Анно!</l>
        </sp>
        <sp who="#anna">
          <speaker>Анна</speaker>
          <stage>(з гнівним рухом)</stage>
          <l>Годі!</l>
          <l>Доволі вже комедії! Вставайте!</l>
          <stage>(Обертається і бачить командора, що наближається від дому до альтанки.)</stage>
          <l>Прошу вас, дон Гонзаго, проведіть</l>
          <l>мене нагору знову.</l>
        </sp>
        <sp who="#komandor">
          <speaker>Командор</speaker>
          <l>Донно Анно,</l>
          <l>скажіть мені того сеньйора ймення.</l>
        </sp>
        <sp who="#anna">
          <speaker>Анна</speaker>
          <l>Той лицар – наречений Долоріти.</l>
          <l>Інакше він не сміє називатись.</l>
        </sp>
        <sp who="#don_zhuan">
          <speaker>Дон Жуан</speaker>
          <l>У мене єсть імення – дон Жуан.</l>
          <l>Се ймення всій Іспанії відоме!</l>
        </sp>
        <sp who="#komandor">
          <speaker>Командор</speaker>
          <l>Ви той баніт, кого король позбавив</l>
          <l>і честі, й привілеїв? Як ви сміли</l>
          <l>в сей чесний дім з’явитись?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Привілеї</l>
          <l>король дає, король і взяти може.</l>
          <l>А честь моя, так само, як і шпага,</l>
          <l>мені належать – їх ніхто не зломить!</l>
          <l>Чи хочете попробувати, може?</l>
          <stage>(Вихоплює шпагу і стає в позицію до поєдинку.)</stage>
        </sp>
        <sp who="#komandor">
          <speaker>Командор</speaker>
          <stage>(закладає руки навхрест)</stage>
          <l>З банітами ставать до поєдинку</l>
          <l>не личить командорові.</l>
          <stage>(До Анни.)</stage>
          <l>Ходім.</l>
          <stage>(Бере Анну під руку і рушає, обернувшись плечима до дон Жуана.)</stage>
        </sp>
        <stage>Дон Жуан кидається за командором услід і хоче проткнути його шпагою. З тіні виринає «Чорне доміно» і хапає дон Жуана за руку обома руками.</stage>
        <sp who="#chorne_domino">
          <speaker>«Чорне доміно»</speaker>
          <stage>(незміненим голосом, так, що можна пізнати голос Долорес)</stage>
          <l>Немає честі нападати ззаду!</l>
        </sp>
        <stage>Анна оглядається. Дон Жуан і Долорес вибігають за браму.</stage>
        <sp who="#komandor">
          <speaker>Командор</speaker>
          <l>Не оглядайтесь.</l>
        </sp>
        <sp who="#anna">
          <speaker>Анна</speaker>
          <l>Вже нема нікого.</l>
        </sp>
        <sp who="#komandor">
          <speaker>Командор</speaker>
          <stage>(випускає Аннину руку і зміняє спокійний тон на грізний)</stage>
          <l>Він як сюди дістався, донно Анно?</l>
        </sp>
        <sp who="#anna">
          <speaker>Анна</speaker>
          <l>Кажу ж вам, як Долорес наречений.</l>
        </sp>
        <sp who="#komandor">
          <speaker>Командор</speaker>
          <l>Чого ж було стояти на колінах?</l>
        </sp>
        <sp who="#anna">
          <speaker>Анна</speaker>
          <l>Кому?</l>
        </sp>
        <sp who="#komandor">
          <speaker>Командор</speaker>
          <l>Та вже ж йому тут перед вами!</l>
        </sp>
        <sp who="#anna">
          <speaker>Анна</speaker>
          <l>Не навпаки? Ну, то про що ж розмова?</l>
        </sp>
        <sp who="#komandor">
          <speaker>Командор</speaker>
          <l>І ви могли дозволити…</l>
        </sp>
        <sp who="#anna">
          <speaker>Анна</speaker>
          <l>Мій боже!</l>
          <l>Хто ж дозволу на сії речі просить?</l>
          <l>Се, може, та кастильська етикета</l>
          <l>наказує звертатися до дами:</l>
          <l>«Дозвольте, пані, стати на коліна».</l>
          <l>У нас за сеє кожна осміяла б.</l>
        </sp>
        <sp who="#komandor">
          <speaker>Командор</speaker>
          <l>Як ви привикли все збувати сміхом!</l>
        </sp>
        <sp who="#anna">
          <speaker>Анна</speaker>
          <l>Та змилуйтесь! якби я кожен раз,</l>
          <l>відкоша даючи, лила ще сльози,</l>
          <l>то в мене б очі вилиняли досі!</l>
          <l>Невже б вам справді так сього хотілось?</l>
          <l>Вам дивно се, що я за ним услід</l>
          <l>не простягаю рук, не плачу гірко,</l>
          <l>не сповідаюся тут перед вами</l>
          <l>в злочинному коханні, що, мов буря,</l>
          <l>налинуло на серце безборонне?</l>
          <l>Була б я мов Ізольда в тім романі,</l>
          <l>та шкода, я до того не в настрої, –</l>
          <l>якраз охоту маю до фанданга!</l>
          <l>О! – чую, саме грають… – la-la-la!..</l>
          <l>Ходімо, дон Гонзаго! я полину,</l>
          <l>як біла хвиля, у хибкий танець,</l>
          <l>а ви спокійно станете, мов камінь.</l>
          <l>Бо знає камінь, що танок свавільний</l>
          <l>скінчить навіки хвиля – коло нього.</l>
        </sp>
        <stage>Командор веде Анну попід руку нагору, де танцюють.</stage>
      </div>
      <div type="act">
        <head>3</head>
        <stage>Печера на березі моря в околиці Кадікса. Дон Жуан сидить на камені і точить свою шпагу. Сганарель стоїть коло нього.</stage>
        <sp who="#sganarel">
          <speaker>Сганарель</speaker>
          <l>Навіщо ви все точите ту шпагу?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Так, звичка.</l>
        </sp>
        <sp who="#sganarel">
          <speaker>Сганарель</speaker>
          <l>Ви ж тепер на поєдинки</l>
          <l>вже не виходите.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Не маю з ким.</l>
        </sp>
        <sp who="#sganarel">
          <speaker>Сганарель</speaker>
          <l>Хіба людей не стало?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Всі ті люди</l>
          <l>не варті сеї шпаги.</l>
        </sp>
        <sp who="#sganarel">
          <speaker>Сганарель</speaker>
          <l>Може, й шпага</l>
          <l>когось не варта?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(грізно)</stage>
          <l>Ти!!</l>
        </sp>
        <sp who="#sganarel">
          <speaker>Сганарель</speaker>
          <l>Пробачте, пане,</l>
          <l>то жарт безглуздий. Я вже й сам не тямлю,</l>
          <l>де в мене тії дурощі беруться, –</l>
          <l>от наче щось сіпне!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Іди! Не застуй!</l>
        </sp>
        <stage>Сганарель, посміхнувшись, виходить. Дон Жуан далі точить шпагу.</stage>
        <l>Ет, знову пощербив! Геть, на зламання!</l>
        <stage>(Кидає шпагу.)</stage>
        <sp who="#sganarel">
          <speaker>Сганарель</speaker>
          <stage>(вбігає швидко і нишком)</stage>
          <l>Мій пане, утікаймо!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ще чого?</l>
        </sp>
        <sp who="#sganarel">
          <speaker>Сганарель</speaker>
          <l>Нас викрито. Я бачив, недалечко</l>
          <l>чернець якийсь блукає.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну, то що?</l>
        </sp>
        <sp who="#sganarel">
          <speaker>Сганарель</speaker>
          <l>Се шпиг від інквізиції, напевне,</l>
          <l>а може, й кат з отруєним стилетом.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Шпигів я не боюся, звик до них,</l>
          <l>а шпага в мене довша від стилета.</l>
          <l>Веди ченця, коротша буде справа.</l>
          <l>Скажи йому, що сповіді бажає</l>
          <l>всесвітній грішник дон Жуан.</l>
        </sp>
        <sp who="#sganarel">
          <speaker>Сганарель</speaker>
          <l>Гаразд.</l>
          <l>Ви не дитина, я при вас не нянька.</l>
        </sp>
        <stage>Виходить і незабаром приводить в печеру ченця, невисокого на зріст, тонкого, в одежі «невидимок» – в чорній відлозі (каптурі), що закриває все обличчя, тільки для очей у ній прорізані дірки.</stage>
        <sp who="#don_zhuan">
          <speaker>Дон Жуан</speaker>
          <stage>(встає назустріч із шпагою в руках)</stage>
          <l>Мій отче, або, може, краще – брате,</l>
          <l>чому завдячую такі святії</l>
          <l>одвідини?</l>
        </sp>
        <stage>Чернець робить рукою знак, щоб Сганарель вийшов.</stage>
        <l>Ти вийди, Сганарелю.</l>
        <stage>(Бачачи, що Сганарель не спішиться, пошепки до нього)</stage>
        <l>Поглянь, в ченця рука жіноча.</l>
        <sp who="#sganarel">
          <speaker>Сганарель</speaker>
          <l>Щоб їх!</l>
          <stage>(Махнувши рукою, виходить.)</stage>
        </sp>
        <stage>Дон Жуан кладе шпагу на камінь. З-під одкинутої відлоги раптом виступає обличчя Долорес.</stage>
        <sp who="#don_zhuan">
          <speaker>Дон Жуан</speaker>
          <l>Долорес?! Ви? і знов у сій печері…</l>
        </sp>
        <sp who="#dolores">
          <speaker>Долорес</speaker>
          <l>Я знов прийшла порятувати вас.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Порятувати? Хто ж се вам сказав,</l>
          <l>що нібито мені рятунку треба?</l>
        </sp>
        <sp who="#dolores">
          <speaker>Долорес</speaker>
          <l>Сама я знала се.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я ж не слабий,</l>
          <l>як бачите, – веселий, вільний, дужий.</l>
        </sp>
        <sp who="#dolores">
          <speaker>Долорес</speaker>
          <l>Ви хочете, щоб вам здавалось так.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(на мить замислюється, але хутко підводить голову різким, упертим рухом)</stage>
          <l>Я бачу, сеньйорито, ваша одіж</l>
          <l>настроїла вас на чернечий лад.</l>
          <l>Але я вам не буду сповідатись, –</l>
          <l>мої гріхи не для панянськнх слухів.</l>
        </sp>
        <stage>Долорес мовчки виймає два сувої пергаменту і подає їх дон Жуанові.</stage>
        <l>Ні, вибачте, Долорес! Я не хтів</l>
        <l>зневажить вас, мені було б се прикро.</l>
        <l>Що ви мені принесли?</l>
        <sp who="#dolores">
          <speaker>Долорес</speaker>
          <l>Прочитайте.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(швидко переглядає пергаменти)</stage>
          <l>Декрет від короля… і папська булла…</l>
          <l>Мені прощаються усі злочини</l>
          <l>і всі гріхи… Чому? З якої речі?..</l>
          <l>І як до вас дістались сі папери?</l>
        </sp>
        <sp who="#dolores">
          <speaker>Долорес</speaker>
          <stage>(спустивши очі)</stage>
          <l>Ви не догадуєтесь?</l>
        </sp>
        <sp who="#don_zhuan">
          <speaker>Дон Жуан</speaker>
          <l>О Долорес!</l>
          <l>Я розумію. Знов ви наложили</l>
          <l>на мене довг якийсь. Та вам відомо,</l>
          <l>що я привик свої довги платити.</l>
        </sp>
        <sp who="#dolores">
          <speaker>Долорес</speaker>
          <l>Я не прийшла сюди з вас плату править.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я вірю вам. Але я не банкрот.</l>
          <l>Колись я вам заставу дав – обручку,</l>
          <l>тепер готовий виплатить весь довг.</l>
          <l>Уже ж я не баніт, а гранд іспанський,</l>
          <l>і вам не сором буде стать до шлюбу</l>
          <l>зо мною.</l>
        </sp>
        <sp who="#dolores">
          <speaker>Долорес</speaker>
          <stage>(із стогоном)</stage>
          <l>Боже! Діво пресвятая!</l>
          <l>Я сподівалася, що сеє буде…</l>
          <l>але щоб так мою останню мрію</l>
          <l>я мусила ховати…</l>
          <stage>(Голос їй перехоплює спазма стриманих сліз.)</stage>
        </sp>
        <sp who="#don_zhuan">
          <speaker>Дон Жуан</speaker>
          <l>Я вразив вас?</l>
          <l>Та чим, Долорес?</l>
        </sp>
        <sp who="#dolores">
          <speaker>Долорес</speaker>
          <l>Ви не зрозуміли?</l>
          <l>Гадаєте, що як іспанський гранд</l>
          <l>дочці гідальга кине шлюбний перстень,</l>
          <l>немов гаман з червінцями лихварці,</l>
          <l>то в ній повинно серце розцвісти,</l>
          <l>а не облитись крів’ю?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, Долорес,</l>
          <l>і ви ж мене повинні зрозуміти, –</l>
          <l>ніякій дівчині, ніякій жінці</l>
          <l>не був я досі винен зроду!</l>
        </sp>
        <sp who="#dolores">
          <speaker>Долорес</speaker>
          <l>Справді?</l>
          <l>Ви, дон Жуан, нічим не завинили</l>
          <l>проти жіноцтва?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні. Нічим, ніколи.</l>
          <l>Я кожен раз давав їм теє все,</l>
          <l>що лиш вони могли змістити: мрію,</l>
          <l>коротку хвилю щастя і порив,</l>
          <l>а більшого з них жадна не зміщала,</l>
          <l>та іншій і того було надміру.</l>
        </sp>
        <sp who="#dolores">
          <speaker>Долорес</speaker>
          <l>А ви самі могли змістити більше?</l>
          <stage>(Пауза.)</stage>
          <l>Платити вам не прийдеться сей раз.</l>
          <l>Візьміть назад сю золоту «заставу».</l>
          <stage>(Хоче зняти з своєї правиці обручку.)</stage>
        </sp>
        <sp who="#don_zhuan">
          <speaker>Дон Жуан</speaker>
          <stage>(вдержує її руку)</stage>
          <l>Ні, то належить вам з святого права.</l>
        </sp>
        <sp who="#dolores">
          <speaker>Долорес</speaker>
          <l>Я вже сама до себе не належу.</l>
          <l>Вже й се видиме тіло не моє,</l>
          <l>сама душа у сьому тілі – дим</l>
          <l>жертовного кадила, що згорає</l>
          <l>за вашу душу перед богом…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Що се?</l>
          <l>Я ваших слів не можу зрозуміти.</l>
          <l>Ви мов заколота кривава жертва,</l>
          <l>такі в вас очі… Сей декрет, ся булла…</l>
          <l>Ви як їх здобули? Я вас благаю,</l>
          <l>скажіть мені!</l>
        </sp>
        <sp who="#dolores">
          <speaker>Долорес</speaker>
          <l>Навіщо вам те знати?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ще, може, я зречуся тих дарів.</l>
        </sp>
        <sp who="#dolores">
          <speaker>Долорес</speaker>
          <l>Ви їх зректись не можете, я знаю.</l>
          <l>А як вони здобуті – все одно.</l>
          <l>Не перший раз за вас загине жінка,</l>
          <l>якби ж то хоч остатній!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, скажіть.</l>
          <l>Коли не скажете, я можу здумать,</l>
          <l>що спосіб добування був ганебний,</l>
          <l>бо чесний покриву не потребує.</l>
        </sp>
        <sp who="#dolores">
          <speaker>Долорес</speaker>
          <l>«Ганебний»… «чесний»… як тепер далеко</l>
          <l>від мене сі слова… Що ж, я скажу:</l>
          <l>я за декрет сей тілом заплатила.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як?..</l>
        </sp>
        <sp who="#dolores">
          <speaker>Долорес</speaker>
          <l>Я не можу довше поясняти…</l>
          <l>Ви знаєте всі норови двірські, –</l>
          <l>там платиться за все коли не злотом,</l>
          <l>то…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Боже! Як же страшно се, Долорес!</l>
        </sp>
        <sp who="#dolores">
          <speaker>Долорес</speaker>
          <l>Вам страшно? Я сього не сподівалась.</l>
        </sp>
        <sp who="#don_zhuan">
          <speaker>Дон Жуан</speaker>
          <l>А вам?</l>
        </sp>
        <sp who="#dolores">
          <speaker>Долорес</speaker>
          <l>Я вже нічого не боюся.</l>
          <l>Чого мені жахатися про тіло,</l>
          <l>коли не побоялась я і душу</l>
          <l>віддати, щоб за буллу заплатити?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Та хто ж душею платить?</l>
        </sp>
        <sp who="#dolores">
          <speaker>Долорес</speaker>
          <l>Всі жінки,</l>
          <l>коли вони кохають. Я щаслива,</l>
          <l>що я душею викупляю душу,</l>
          <l>не кожна жінка має сеє щастя.</l>
          <l>Святий отець вам душу визволяє</l>
          <l>від кар пекельних через те, що я</l>
          <l>взяла на себе каяться довічно</l>
          <l>за ваші всі гріхи. В монастирі</l>
          <l>з уставом найсуворішим я буду</l>
          <l>черницею. Обітницю мовчання,</l>
          <l>і посту, й бичування дам я богу.</l>
          <l>Зректися маю я всього, Жуане,</l>
          <l>і навіть – мрій і спогадів про вас.</l>
          <l>Лиш пам’ятать про вашу душу буду,</l>
          <l>а власну душу занедбаю. Піде</l>
          <l>моя душа за вас на вічні муки.</l>
          <l>Прощайте.</l>
        </sp>
        <stage>Дон Жуан стоїть мовчки, приголомшений. Долорес рушає, але зараз зупиняється.</stage>
        <l>Ні, ще раз! Остатній раз</l>
        <l>я подивлюся ще на сії очі!</l>
        <l>Бо вже ж вони мені світить не будуть</l>
        <l>в могильній тьмі того, що буде зватись</l>
        <l>моїм життям… Візьміте ваш портрет.</l>
        <stage>(Здіймає з себе медальйон і кладе на камінь.)</stage>
        <l>Я маю пам’ятать про вашу душу,</l>
        <l>більш ні про що.</l>
        <sp who="#don_zhuan">
          <speaker>Дон Жуан</speaker>
          <l>Але якби я вам</l>
          <l>сказав, що мить єдина щастя з вами</l>
          <l>тут, на землі, дорожча задля мене,</l>
          <l>ніж вічний рай без вас на небесах?</l>
        </sp>
        <sp who="#dolores">
          <speaker>Долорес</speaker>
          <stage>(екстатично, як мучениця на тортурах)</stage>
          <l>Я не прошу мене не спокушати!</l>
          <l>Сей півобман… коли б він міг до краю</l>
          <l>се серце сторожкеє одурити!</l>
          <l>Святая діво! дай мені принести</l>
          <l>за нього й сюю жертву!.. О Жуане,</l>
          <l>кажіть мені, кажіть слова кохання!</l>
          <l>Не бійтеся, щоб я їх прийняла.</l>
          <l>Ось вам обручка ваша.</l>
          <stage>(Здіймає і хоче подати дон Жуанові обручку, але рука знесилено опадає, обручка котиться додолу.)</stage>
        </sp>
        <sp who="#don_zhuan">
          <speaker>Дон Жуан</speaker>
          <stage>(підіймає обручку і надіває знов на руку Долорес)</stage>
          <l>Ні, ніколи</l>
          <l>я не візьму її. Носіть її</l>
          <l>або мадонні дайте на офіру,</l>
          <l>як хочете. На сю обручку можна</l>
          <l>дивитися черниці. Ся обручка</l>
          <l>не збудить грішних спогадів.</l>
        </sp>
        <sp who="#dolores">
          <speaker>Долорес</speaker>
          <stage>(тихо)</stage>
          <l>Се правда.</l>
        </sp>
        <sp who="#don_zhuan">
          <speaker>Дон Жуан</speaker>
          <l>А вашої я не віддам нікому</l>
          <l>довіку.</l>
        </sp>
        <sp who="#dolores">
          <speaker>Долорес</speaker>
          <l>Нащо вам її носити?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Душа свої потреби має й звички,</l>
          <l>так само, як і тіло. Я хотів би,</l>
          <l>щоб ви без зайвих слів се зрозуміли.</l>
        </sp>
        <sp who="#dolores">
          <speaker>Долорес</speaker>
          <l>Пора вже йти мені… Я вам прощаю</l>
          <l>за все, що ви…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Спиніться! Не тьмаріть</l>
          <l>ясного спогаду про сю хвилину!</l>
          <l>За що прощати? Я ж тепера бачу,</l>
          <l>що я і вам не завинив нічого.</l>
          <l>Адже ви через мене досягли</l>
          <l>високого, пречистого верхів’я!</l>
          <l>Невже мене за се прощати треба?</l>
          <l>О ні, либонь, ви в слові помилились!</l>
          <l>У серці сторожкім такеє слово</l>
          <l>вродитись не могло. Вам непотрібні</l>
          <l>такі слова, коли ви стали вище</l>
          <l>від ганьби й честі. Правда ж так, Долорес?</l>
        </sp>
        <sp who="#dolores">
          <speaker>Долорес</speaker>
          <l>Здається, слів ніяких більш не треба.</l>
          <stage>(Хоче йти.)</stage>
        </sp>
        <sp who="#don_zhuan">
          <speaker>Дон Жуан</speaker>
          <l>Стривайте ще, Долорес… Ви в Мадріді</l>
          <l>одвідали сеньйору де Мендоза?</l>
        </sp>
        <sp who="#dolores">
          <speaker>Долорес</speaker>
          <stage>(спиняється)</stage>
          <l>Ви… ви мене питаєте про неї?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я бачу, рано вам ще в монастир.</l>
        </sp>
        <sp who="#dolores">
          <speaker>Долорес</speaker>
          <stage>(перемагає себе)</stage>
          <l>Я бачила її.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вона щаслива?</l>
        </sp>
        <sp who="#dolores">
          <speaker>Долорес</speaker>
          <l>Здається, я щасливіша від неї.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вона про мене не забула?</l>
        </sp>
        <sp who="#dolores">
          <speaker>Долорес</speaker>
          <l>Ні.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Почім ви знаєте?</l>
        </sp>
        <sp who="#dolores">
          <speaker>Долорес</speaker>
          <l>Я серцем чую.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Се все, що хтів я знати.</l>
        </sp>
        <sp who="#dolores">
          <speaker>Долорес</speaker>
          <l>Я вже йду.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ви не питаєте мене, навіщо</l>
          <l>мені се треба знати?</l>
        </sp>
        <sp who="#dolores">
          <speaker>Долорес</speaker>
          <l>Не питаю.</l>
        </sp>
        <sp who="#don_zhuan">
          <speaker>Дон Жуан</speaker>
          <l>І вам не тяжко се?</l>
        </sp>
        <sp who="#dolores">
          <speaker>Долорес</speaker>
          <l>Я не шукала</l>
          <l>ніколи стежки легкої. Прощайте.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Прощайте. Я ніколи вас не зраджу.</l>
        </sp>
        <stage>Долорес закриває раптом обличчя відлогою і виходить з печери, не оглядаючись. Сганарель увіходить і докірливо дивиться на дон Жуана.</stage>
        <sp who="#don_zhuan">
          <speaker>Дон Жуан</speaker>
          <stage>(скоріш до себе, ніж до слуги)</stage>
          <l>Яку я гарну вигартував душу!</l>
        </sp>
        <sp who="#sganarel">
          <speaker>Сганарель</speaker>
          <l>Чию? Свою?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ущипливе питання,</l>
          <l>хоч несвідоме!</l>
        </sp>
        <sp who="#sganarel">
          <speaker>Сганарель</speaker>
          <l>Думаєте, пане?</l>
        </sp>
        <sp who="#don_zhuan">
          <speaker>Дон Жуан</speaker>
          <l>А ти що думаєш?</l>
        </sp>
        <sp who="#sganarel">
          <speaker>Сганарель</speaker>
          <l>Що я видав вас</l>
          <l>ковадлом і клевцем, а ще ніколи</l>
          <l>не бачив ковалем.</l>
        </sp>
        <sp who="#don_zhuan">
          <speaker>Дон Жуан</speaker>
          <l>То ще побачиш.</l>
        </sp>
        <sp who="#sganarel">
          <speaker>Сганарель</speaker>
          <l>Шкода! пропало вже!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Що? де пропало?</l>
        </sp>
        <sp who="#sganarel">
          <speaker>Сганарель</speaker>
          <l>Пішла в черниці ваша доля, пане.</l>
        </sp>
        <sp who="#don_zhuan">
          <speaker>Дон Жуан</speaker>
          <l>То ти підслухував?</l>
        </sp>
        <sp who="#sganarel">
          <speaker>Сганарель</speaker>
          <l>А ви й не знали?</l>
          <l>Хто має слуги, той повинен звикнуть,</l>
          <l>що має повсякчас конфесьйонал.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Але щоб так нахабно признаватись!..</l>
        </sp>
        <sp who="#sganarel">
          <speaker>Сганарель</speaker>
          <l>То треба буть слугою дон Жуана.</l>
          <l>Мій пан відомий щирістю своєю.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну, не плещи!.. То тінь моя пішла,</l>
          <l>зовсім не доля. Доля жде в Мадріді.</l>
          <l>Сідлай лиш коней. Ми тепер поїдем</l>
          <l>ту долю добувати. Швидше! Миттю!</l>
        </sp>
        <stage>Сганарель виходить. Дон Жуан бере шпагу до рук і проводить рукою по лезі, пробуючи її гострість, при тому всміхається.</stage>
      </div>
      <div type="act">
        <head>4</head>
        <stage>Оселя командорова в Мадріді. Опочивальня донни Анни, велика, пишно, але в темних тонах убрана кімната. Високі вузькі вікна з балконами сягають сливе до підлоги, жалюзі на них закриті. Донна Анна у сивій з чорним півжалобній сукні сидить при столику, перебирає в скриньці коштовні покраси і приміряє їх до себе, дивлячись у свічадо.</stage>
        <sp who="#komandor">
          <speaker>Командор</speaker>
          <stage>(увіходить)</stage>
          <l>Чого се ви вбираєтесь?</l>
        </sp>
        <sp who="#anna">
          <speaker>Анна</speaker>
          <l>На завтра</l>
          <l>покраси вибираю. Завтра хочу</l>
          <l>піти на бій биків.</l>
        </sp>
        <sp who="#komandor">
          <speaker>Командор</speaker>
          <l>У півжалобі?!</l>
        </sp>
        <sp who="#anna">
          <speaker>Анна</speaker>
          <stage>(з досадою відсуває покраси)</stage>
          <l>Ох, ті жалоби! і коли їм край?</l>
        </sp>
        <sp who="#komandor">
          <speaker>Командор</speaker>
          <stage>(спокійно)</stage>
          <l>Ся має вісім день іще тривати.</l>
          <l>По дядькові вона не дуже довга.</l>
        </sp>
        <sp who="#anna">
          <speaker>Анна</speaker>
          <l>Найцікавіше те, що я і в вічі</l>
          <l>не бачила ніколи того дядька.</l>
        </sp>
        <sp who="#komandor">
          <speaker>Командор</speaker>
          <l>То справи не зміняє. Ви тепер</l>
          <l>належите до дому де Мендозів,</l>
          <l>тож вам годиться шанувати пам’ять</l>
          <l>всіх свояків.</l>
        </sp>
        <sp who="#anna">
          <speaker>Анна</speaker>
          <l>Продовж їм, боже, віку!</l>
          <l>Бо се тепер по дядькові жалоба,</l>
          <l>а то була по тітці, перед нею ж –</l>
          <l>коли б не помилитись! – брат у третіх</l>
          <l>чи небіж у четвертих нам помер…</l>
        </sp>
        <sp who="#komandor">
          <speaker>Командор</speaker>
          <l>На кого ви розсердились?</l>
        </sp>
        <sp who="#anna">
          <speaker>Анна</speaker>
          <l>Я тільки</l>
          <l>хотіла пригадати, скільки днів</l>
          <l>я не була в жалобі з того часу,</l>
          <l>як з вами одружилась.</l>
        </sp>
        <sp who="#komandor">
          <speaker>Командор</speaker>
          <l>Цілий місяць.</l>
        </sp>
        <sp who="#anna">
          <speaker>Анна</speaker>
          <stage>(іронічно)</stage>
          <l>Ах, цілий місяць? Се багато, справді!</l>
        </sp>
        <sp who="#komandor">
          <speaker>Командор</speaker>
          <l>Не розумію вашої досади.</l>
          <l>Невже-таки для марної розваги</l>
          <l>ладні ви занедбати всі почесні</l>
          <l>звичаї давні?</l>
        </sp>
        <sp who="#anna">
          <speaker>Анна</speaker>
          <stage>(встає)</stage>
          <l>Що се за слова?</l>
          <l>Я не додержую звичаїв чесних?</l>
          <l>Коли я що ганебного вчинила?</l>
        </sp>
        <sp who="#komandor">
          <speaker>Командор</speaker>
          <l>Про щось ганебне й мови буть не може,</l>
          <l>але для нас і збочення найменше</l>
          <l>було б ступнем до прірви. Не забудьте,</l>
          <l>що командорський плащ мені дістався</l>
          <l>не просьбами, не грішми, не насильством,</l>
          <l>але чеснотою. З нас, де Мендозів,</l>
          <l>були здавен всі лицарі без страху,</l>
          <l>всі дами без догани. Чи ж подоба,</l>
          <l>щоб саме вас юрба могла огудить,</l>
          <l>коли ви завтра…</l>
        </sp>
        <sp who="#anna">
          <speaker>Анна</speaker>
          <stage>(роздражнено)</stage>
          <l>Я не йду нікуди.</l>
        </sp>
        <sp who="#komandor">
          <speaker>Командор</speaker>
          <l>Зовсім нема потреби замикатись.</l>
          <l>Ми завтра маємо піти до церкви.</l>
        </sp>
        <sp who="#anna">
          <speaker>Анна</speaker>
          <l>Я не збиралася до церкви завтра.</l>
        </sp>
        <sp who="#komandor">
          <speaker>Командор</speaker>
          <l>А все-таки ми мусимо піти, –</l>
          <l>казати казань має фра Іньїго.</l>
        </sp>
        <sp who="#anna">
          <speaker>Анна</speaker>
          <l>Се найнудніший в світі проповідник!</l>
        </sp>
        <sp who="#komandor">
          <speaker>Командор</speaker>
          <l>Я з вами згоджуюсь. Та королева</l>
          <l>злюбила ті казання. Отже, ходить</l>
          <l>і цілий двір на них. Коли не буде</l>
          <l>з усіх грандес лиш вас, то се помітять.</l>
        </sp>
        <stage>Анна мовчки зітхає.</stage>
        <stage>(Командор виймає з кишені молитовні чітки з димчастого кришталю.)</stage>
        <l>Я вам купив чітки до півжалоби,</l>
        <l>а трохи згодом справлю з аметисту.</l>
        <sp who="#anna">
          <speaker>Анна</speaker>
          <stage>(бере чітки)</stage>
          <l>Спасибі, тільки нащо се?</l>
        </sp>
        <sp who="#komandor">
          <speaker>Командор</speaker>
          <l>Вам треба</l>
          <l>пишнотою всіх дам переважати.</l>
          <l>І ще, будь ласка, як прийдем до церкви,</l>
          <l>не попускайте донні Консепсьйон</l>
          <l>край королеви сісти. Теє місце</l>
          <l>належить вам. Прошу вас пам’ятати,</l>
          <l>що нам належить перше місце всюди,</l>
          <l>бо ми його займати можем гідно,</l>
          <l>і нас ніхто не може замінити, –</l>
          <l>ручить за те не тільки честь Мендозів,</l>
          <l>а й ордену мого почесний прапор.</l>
          <l>Коли ж не тільки донна Консепсьйон,</l>
          <l>а й королева схоче те забути,</l>
          <l>то я не гаючись покину двір,</l>
          <l>за мною рушить все моє лицарство,</l>
          <l>і вже тоді нехай його величність</l>
          <l>придержує корону хоч руками,</l>
          <l>щоб часом не схитнулась. Я зумію</l>
          <l>одважно боронити прав лицарських,</l>
          <l>та тільки треба, щоб вони були</l>
          <l>всім навіч безперечні, а для того</l>
          <l>ми мусим пильнувать не тільки честі,</l>
          <l>але й вимог найменших етикети,</l>
          <l>щонайдрібніших. Хай вони здаються</l>
          <l>для вас нудними, марними, без глузду…</l>
        </sp>
        <sp who="#anna">
          <speaker>Анна</speaker>
          <l>Терпливосте свята!</l>
        </sp>
        <sp who="#komandor">
          <speaker>Командор</speaker>
          <l>Так, справді треба</l>
          <l>молитись до терпливості святої,</l>
          <l>коли хто хоче встоять на верхів’ї</l>
          <l>тих прав, що вимагають обов’язків.</l>
          <l>Права без обов’язків – то сваволя.</l>
        </sp>
        <stage>Анна знов зітхає.</stage>
        <l>Зітхаєте? Що ж, вам було відомо,</l>
        <l>які вас тут повинності чекають.</l>
        <l>Свідомо ви обрали вашу долю,</l>
        <l>і ваше каяття прийшло запізно.</l>
        <sp who="#anna">
          <speaker>Анна</speaker>
          <stage>(гордо)</stage>
          <l>І в думці я не маю каяття.</l>
          <l>Я признаю вам рацію. Забудьте</l>
          <l>мої химери – вже вони минули.</l>
        </sp>
        <sp who="#komandor">
          <speaker>Командор</speaker>
          <l>Осе слова справдешньої грандеси!</l>
          <l>Тепер я пізнаю свою дружину.</l>
          <l>Простіть, я був на мить не певен вас,</l>
          <l>і так мені тоді самотньо стало,</l>
          <l>і боротьба здалась мені тяжкою</l>
          <l>за той щабель, що має нас поставить</l>
          <l>ще вище.</l>
        </sp>
        <sp who="#anna">
          <speaker>Анна</speaker>
          <stage>(живо)</stage>
          <l>За який щабель? Таж вище</l>
          <l>є тільки трон!</l>
        </sp>
        <sp who="#komandor">
          <speaker>Командор</speaker>
          <l>Так, тільки трон.</l>
          <stage>(Пауза.)</stage>
          <l>Давно б я</l>
          <l>сей план вам розказав, якби я бачив,</l>
          <l>що ви тим жити можете, чим я.</l>
        </sp>
        <sp who="#anna">
          <speaker>Анна</speaker>
          <l>А ви сього не бачили?</l>
        </sp>
        <sp who="#komandor">
          <speaker>Командор</speaker>
          <l>Я каюсь.</l>
          <l>Але тепер я кождий крок мій хочу</l>
          <l>робити з вами враз. Найвища скеля</l>
          <l>лише тоді вінець почесний має,</l>
          <l>коли зів’є гніздо на ній орлиця.</l>
        </sp>
        <sp who="#anna">
          <speaker>Анна</speaker>
          <l>Орлиця?</l>
        </sp>
        <sp who="#komandor">
          <speaker>Командор</speaker>
          <l>Так, орлиця тільки може</l>
          <l>на гострому і гладкому шпилі</l>
          <l>собі тривку оселю збудувати</l>
          <l>і жити в ній, не боячись безвіддя,</l>
          <l>ні сонця стріл, ані грізьби перунів.</l>
          <l>За те їй надгорода – високості…</l>
        </sp>
        <sp who="#anna">
          <speaker>Анна</speaker>
          <stage>(переймає)</stage>
          <l>…у чистому нагірному повітрі</l>
          <l>без пахощів облесливих долин.</l>
          <l>Чи так?</l>
        </sp>
        <sp who="#komandor">
          <speaker>Командор</speaker>
          <l>Так. Дайте руку.</l>
        </sp>
        <stage>Анна подає руку, він стискає.</stage>
        <l>І добраніч.</l>
        <sp who="#anna">
          <speaker>Анна</speaker>
          <l>Ви йдете?</l>
        </sp>
        <sp who="#komandor">
          <speaker>Командор</speaker>
          <l>Так, на раду капітулу,</l>
          <l>як часом запізнюся, то не ждіть.</l>
          <stage>(Виходить.)</stage>
        </sp>
        <stage>Анна сідає і задумується. Увіходить покоївка Маріквіта.</stage>
        <sp who="#anna">
          <speaker>Анна</speaker>
          <l>Ти, Маріквіто? Де моя дуенья?</l>
        </sp>
        <sp who="#marikvita">
          <speaker>Маріквіта</speaker>
          <l>Їй раптом так чогось недобре стало,</l>
          <l>аж мусила лягти. Але як треба,</l>
          <l>то я таки її покличу.</l>
        </sp>
        <sp who="#anna">
          <speaker>Анна</speaker>
          <l>Ні,</l>
          <l>нехай спочине. Заплети мені</l>
          <l>волосся на ніч та й іди.</l>
        </sp>
        <sp who="#marikvita">
          <speaker>Маріквіта</speaker>
          <stage>(заплітаючи Анні коси)</stage>
          <l>Я маю</l>
          <l>сеньйорі щось казати, тільки ждала,</l>
          <l>щоб вийшов з дому наш сеньйор.</l>
        </sp>
        <sp who="#anna">
          <speaker>Анна</speaker>
          <l>Даремне.</l>
          <l>Я від сеньйора таємниць не маю.</l>
        </sp>
        <sp who="#marikvita">
          <speaker>Маріквіта</speaker>
          <l>О, певна річ! Адже моя сеньйора</l>
          <l>зовсім свята! Я саме се казала</l>
          <l>тому слузі, як брала ті квітки.</l>
        </sp>
        <sp who="#anna">
          <speaker>Анна</speaker>
          <l>Який слуга? Що за квітки?</l>
        </sp>
        <sp who="#marikvita">
          <speaker>Маріквіта</speaker>
          <l>Недавно</l>
          <l>слуга якийсь приніс квітки з гранати</l>
          <l>від когось для сеньйори.</l>
        </sp>
        <sp who="#anna">
          <speaker>Анна</speaker>
          <stage>(гнівно)</stage>
          <l>Буть не може!</l>
          <l>Квітки з гранати, кажеш? І для мене?</l>
        </sp>
        <sp who="#marikvita">
          <speaker>Маріквіта</speaker>
          <l>Не знаю… Він казав… Воно-то правда –</l>
          <l>зухвало трохи, бо квітки з гранати,</l>
          <l>то знак жаги. Та що я поясняю!</l>
          <l>Адже се всім відомо.</l>
        </sp>
        <sp who="#anna">
          <speaker>Анна</speaker>
          <l>Маріквіто,</l>
          <l>я мушу знать, від кого ся образа!</l>
        </sp>
        <sp who="#marikvita">
          <speaker>Маріквіта</speaker>
          <l>Слуга імення не сказав, лиш мовив,</l>
          <l>квітки ті даючи: «Се донні Анні</l>
          <l>від мавра вірного».</l>
        </sp>
        <stage>Анна уривчасто скрикує.</stage>
        <l>Сеньйора знає,</l>
        <l>від кого то?</l>
        <sp who="#anna">
          <speaker>Анна</speaker>
          <stage>(збентежена)</stage>
          <l>Не треба тих квіток…</l>
        </sp>
        <sp who="#marikvita">
          <speaker>Маріквіта</speaker>
          <l>Я принесу, хоч покажу.</l>
        </sp>
        <sp who="#anna">
          <speaker>Анна</speaker>
          <l>Не треба!</l>
        </sp>
        <stage>Маріквіта, не слухаючи, вибігає і миттю вертається з китицею червоного гранатового цвіту.</stage>
        <stage>(Одхиляючи квіти рукою та одвертаючись.)</stage>
        <l>Геть викинь їх!</l>
        <sp who="#marikvita">
          <speaker>Маріквіта</speaker>
          <l>Я б їх собі взяла,</l>
          <l>коли сеньйора їх не хоче. Тут же</l>
          <l>квітки навдивовижу…</l>
        </sp>
        <sp who="#anna">
          <speaker>Анна</speaker>
          <l>Так… візьми…</l>
        </sp>
        <sp who="#marikvita">
          <speaker>Маріквіта</speaker>
          <l>От завтра я заквітчаюсь!</l>
        </sp>
        <sp who="#anna">
          <speaker>Анна</speaker>
          <l>Іди!</l>
        </sp>
        <sp who="#marikvita">
          <speaker>Маріквіта</speaker>
          <l>Чи тут не треба відчинити вікон?</l>
          <l>Страх душно!</l>
        </sp>
        <sp who="#anna">
          <speaker>Анна</speaker>
          <stage>(в задумі, безуважно)</stage>
          <l>Відчини.</l>
        </sp>
        <sp who="#marikvita">
          <speaker>Маріквіта</speaker>
          <stage>(одчиняючи)</stage>
          <l>І жалюзі?</l>
        </sp>
        <sp who="#anna">
          <speaker>Анна</speaker>
          <l>Ні, може, видко з вулиці.</l>
        </sp>
        <sp who="#marikvita">
          <speaker>Маріквіта</speaker>
          <stage>(одчиняючи жалюзі)</stage>
          <l>Та де ж там!</l>
          <l>Тепер на вулиці зовсім безлюдно.</l>
          <l>Тут не Севілья! Ох, тепер в Севільї</l>
          <l>дзвенять-бринять всі вулиці від співів,</l>
          <l>повітря в’ється в прудкій мадриленьї!</l>
          <l>А тут повітря кам’яне…</l>
        </sp>
        <sp who="#anna">
          <speaker>Анна</speaker>
          <stage>(нервово)</stage>
          <l>Ой, годі!</l>
        </sp>
        <stage>Маріквіта, говорячи, вихилилась із вікна і розглядається на всі боки; раптом робить рукою рух, наче кидаючи щось.</stage>
        <stage>(Завваживши рух.)</stage>
        <l>Та ще ти, Маріквіто?!</l>
        <sp who="#marikvita">
          <speaker>Маріквіта</speaker>
          <stage>(невинно)</stage>
          <l>Що? Нічого.</l>
        </sp>
        <sp who="#anna">
          <speaker>Анна</speaker>
          <l>Ти кинула до когось квітку?</l>
        </sp>
        <sp who="#marikvita">
          <speaker>Маріквіта</speaker>
          <l>Де ж там!</l>
          <l>Я нетлю проганяла… Чи сеньйора</l>
          <l>нічого більш не потребує?</l>
        </sp>
        <sp who="#anna">
          <speaker>Анна</speaker>
          <l>Ні.</l>
        </sp>
        <sp who="#marikvita">
          <speaker>Маріквіта</speaker>
          <stage>(кланяється, присідаючи)</stage>
          <l>Бажаю гарних, гарних снів!</l>
        </sp>
        <sp who="#anna">
          <speaker>Анна</speaker>
          <l>Добраніч!</l>
        </sp>
        <stage>Маріквіта вийшла, а вийшовши, полишила в кімнаті китицю з гранат. Анна, оглянувшись на двері, тремтячою рукою бере ту китицю і з тугою дивиться на неї.</stage>
        <stage>(Стиха.)</stage>
        <l>Від мавра вірного…</l>
        <stage>Дон Жуан без шелесту, зручно влазить вікном, кидається на коліна перед Анною і покриває поцілунками її одежу й руки.</stage>
        <stage>(Впустивши китицю, в нестямі.)</stage>
        <l>Ви?!</l>
        <sp who="#don_zhuan">
          <speaker>Дон Жуан</speaker>
          <l>Я! ваш лицар!</l>
          <l>Ваш вірний мавр!</l>
        </sp>
        <sp who="#anna">
          <speaker>Анна</speaker>
          <stage>(опам’ятавшись)</stage>
          <l>Сеньйоре, хто дозволив?..</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(уставши)</stage>
          <l>Навіщо сеє лицемірство, Анно?</l>
          <l>Я ж бачив, як ви тільки що держали</l>
          <l>сю китицю.</l>
        </sp>
        <sp who="#anna">
          <speaker>Анна</speaker>
          <l>Се трапилось випадком.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Такі випадки я благословляю!</l>
          <stage>(Простягає до Анни руки, вона борониться рухом.)</stage>
        </sp>
        <sp who="#anna">
          <speaker>Анна</speaker>
          <l>Я вас прошу, ідіть, лишіть мене!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ви боїтесь мене?</l>
        </sp>
        <sp who="#anna">
          <speaker>Анна</speaker>
          <l>Я не повинна</l>
          <l>приймати вас…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Які слова безсилі!</l>
          <l>Колись я не такі од вас чував!</l>
          <l>Ох Анно, Анно, де ж ті ваші горді</l>
          <l>колишні мрії?</l>
        </sp>
        <sp who="#anna">
          <speaker>Анна</speaker>
          <l>Ті дівочі мрії –</l>
          <l>то просто казка.</l>
        </sp>
        <sp who="#don_zhuan">
          <speaker>Дон Жуан</speaker>
          <l>А хіба ж ми з вами</l>
          <l>не в казці живемо? На кладовищі,</l>
          <l>між сміхом і слізьми, вродилась казка,</l>
          <l>у танці розцвіла, зросла в розлуці…</l>
        </sp>
        <sp who="#anna">
          <speaker>Анна</speaker>
          <l>І час уже скінчитись їй.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як саме?</l>
          <l>Що вірний лицар визволить принцесу</l>
          <l>з камінної в’язниці, і почнеться</l>
          <l>не казка вже, а пісня щастя й волі?</l>
        </sp>
        <sp who="#anna">
          <speaker>Анна</speaker>
          <stage>(хитає головою)</stage>
          <l>Хіба не може казка тим скінчитись,</l>
          <l>що лицар просто вернеться додому,</l>
          <l>бо вже запізно рятувать принцесу?</l>
        </sp>
        <sp who="#don_zhuan">
          <speaker>Дон Жуан</speaker>
          <l>О ні! такого в казці не буває!</l>
          <l>Таке трапляється хіба в житті,</l>
          <l>та й то в нікчемному!</l>
        </sp>
        <sp who="#anna">
          <speaker>Анна</speaker>
          <l>Мені нічого</l>
          <l>од вас не треба. Я вас не прошу</l>
          <l>ні рятувать мене, ні потішати.</l>
          <l>Я вам не скаржусь ні на що.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ох, Анно,</l>
          <l>хіба я сам не бачу?..</l>
          <stage>(Ніжно.)</stage>
          <l>Сії очі,</l>
          <l>колись блискучі, горді, іскрометні,</l>
          <l>тепер оправлені в жалобу темну</l>
          <l>і погасили всі свої вогні.</l>
          <l>Сі руки, що були, мов ніжні квіти,</l>
          <l>тепера стали, мов слонова кість,</l>
          <l>мов руки мучениці… Сяя постать</l>
          <l>була мов буйна хвиля, а тепера</l>
          <l>подібна до тії каріатиди,</l>
          <l>що держить на собі тягар камінний.</l>
          <stage>(Бере її за руку.)</stage>
          <l>Кохана, скинь же з себе той тягар!</l>
          <l>Розбий камінну одіж!</l>
        </sp>
        <sp who="#anna">
          <speaker>Анна</speaker>
          <stage>(в знесиллі)</stage>
          <l>Я не можу…</l>
          <l>той камінь… він не тільки пригнітає,</l>
          <l>він душу кам’янить… се найстрашніше…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні-ні! Се тільки сон, камінна змора!</l>
          <l>Я розбуджу тебе вогнем любові!</l>
          <stage>(Він пориває Анну в обійми, вона схиляється йому на плече і проривається риданням.)</stage>
          <l>Ти плачеш? Сії сльози помсти просять!</l>
        </sp>
        <stage>Чутно, як здалека забряжчав ключ у замку, потім на сходах чутно важкі повільні кроки командора.</stage>
        <sp who="#anna">
          <speaker>Анна</speaker>
          <l>Се похода Гонзага! Утікайте!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Втікати? Ні. Тепер я маю змогу</l>
          <l>йому не уступитися з дороги.</l>
        </sp>
        <sp who="#komandor">
          <speaker>Командор</speaker>
          <stage>(увіходить і бачить дон Жуана)</stage>
          <l>Ви? Тут?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я тут, сеньйоре де Мендоза.</l>
          <l>Прийшов подякувать за веледушність,</l>
          <l>колись мені показану. Тепер</l>
          <l>я рівня вам. Либонь, се вам відомо?</l>
        </sp>
        <stage>Командор мовчки добуває свою шпагу, дон Жуан свою і вступають в бій. Донна Анна скрикує.</stage>
        <sp who="#komandor">
          <speaker>Командор</speaker>
          <stage>(оглядаючись на неї)</stage>
          <l>Я вам наказую мовчати.</l>
        </sp>
        <stage>Дон Жуан коле його в шию, він падає і вмирає.</stage>
        <sp who="#don_zhuan">
          <speaker>Дон Жуан</speaker>
          <l>Край !</l>
          <stage>(Обтирає шпагу плащем командоровим.)</stage>
        </sp>
        <sp who="#anna">
          <speaker>Анна</speaker>
          <stage>(До дон Жуана)</stage>
          <l>Що ви зробили!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Що? Я подолав</l>
          <l>сперечника у чеснім поєдинку.</l>
        </sp>
        <sp who="#anna">
          <speaker>Анна</speaker>
          <l>Сього за поєдинок не признають, –</l>
          <l>ви будете покарані за вбивство.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Мені се байдуже.</l>
        </sp>
        <sp who="#anna">
          <speaker>Анна</speaker>
          <l>Але мені</l>
          <l>не байдуже, щоб тут мене взивали</l>
          <l>подвійною вдовою – і по мужу,</l>
          <l>і по коханцю!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я ж іще не був</l>
          <l>коханцем вашим.</l>
        </sp>
        <sp who="#anna">
          <speaker>Анна</speaker>
          <l>Сеє знаєм ми.</l>
          <l>Та хто ж тому повірить? Я не хочу</l>
          <l>з іменням зрадниці, з печаткою ганьби</l>
          <l>зостатися у сім гнізді осинім.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Втікаймо вкупі!</l>
        </sp>
        <sp who="#anna">
          <speaker>Анна</speaker>
          <l>Ви ума збулися?</l>
          <l>Се значить взяти камінь у дорогу!</l>
          <l>Ідіть від мене, бо інакше зараз</l>
          <l>я крик здійму й скажу, що ви хотіли</l>
          <l>мене збезчестити, зрадецьки вбивши</l>
          <l>сеньйора де Мендоза.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Донно Анно,</l>
          <l>ви можете сказати се?!</l>
        </sp>
        <sp who="#anna">
          <speaker>Анна</speaker>
          <stage>(твердо)</stage>
          <l>Скажу.</l>
        </sp>
        <sp who="#don_zhuan">
          <speaker>Дон Жуан</speaker>
          <l>А що як я скажу, що ви були</l>
          <l>коханкою і спільницею вбивства?</l>
        </sp>
        <sp who="#anna">
          <speaker>Анна</speaker>
          <l>Се не по-лицарськи.</l>
        </sp>
        <sp who="#don_zhuan">
          <speaker>Дон Жуан</speaker>
          <l>А ви, сеньйоро,</l>
          <l>по-якому збираєтесь робити?</l>
        </sp>
        <sp who="#anna">
          <speaker>Анна</speaker>
          <l>Я тільки боронюся. І як ви</l>
          <l>от зараз підете із сього дому,</l>
          <l>я всім скажу і всі тому повірять,</l>
          <l>що тут були розбійники, та й годі.</l>
        </sp>
        <stage>Дон Жуан стоїть в непевності.</stage>
        <l>Ну що ж? Либонь, нема про що вам думать?</l>
        <stage>Дон Жуан мовчки вилазить вікном. Анна дивиться якусь хвилину в вікно, ждучи, поки він далеко одійде. Потім бере із скриньки покраси, викидає їх у вікно і здіймає голосний крик.</stage>
        <l>Розбій! Розбій! Рятуйте! пробі! люди!</l>
        <stage>На крик її збігаються люди, вона падає, нібито зомліла.</stage>
      </div>
      <div type="act">
        <head>5</head>
        <stage>Кладовище в Мадріді. Пам’ятники переважно з темного каменю, суворого стилю. Збоку – гранітна каплиця стародавнього будування. Ні ростин, ні квітів. Холодний, сухий зимовий день. Донна Анна в глибокій жалобі повагом іде, несучи в руках срібний нагробний вінець. За нею йде стара дуенья. Обидві надходять до могили, де стоїть пам’ятник командорові – велика статуя з командорською патерицею в правиці, а лівицею оперта на меч з розгорненим над держалном меча сувоєм. Анна мовчки стає на коліна перед могилою, кладе вінець до підніжжя статуї і перебирає чітки, ворушачи устами.</stage>
        <sp who="#duenja">
          <speaker>Дуенья</speaker>
          <stage>(діждавшись, поки Анна раз перебрала чітки)</stage>
          <l>Я насмілюся прохать сеньйору</l>
          <l>дозволити мені зайти на хвильку,</l>
          <l>зовсім близенько, тут-таки, при брамі,</l>
          <l>до родички, позичить рукавичок, –</l>
          <l>я їх забула дома, на нещастя,</l>
          <l>а холод лютий.</l>
        </sp>
        <sp who="#anna">
          <speaker>Анна</speaker>
          <l>Се не випадає,</l>
          <l>щоб я лишилась тут на самоті.</l>
        </sp>
        <sp who="#duenja">
          <speaker>Дуенья</speaker>
          <l>Моя сеньйоро милостива! Пробі,</l>
          <l>таж я стара, гостець мене так мучить!</l>
          <l>Сеньйора бачить, як напухли руки?</l>
          <l>Я далебі від болю ніч не спала.</l>
        </sp>
        <sp who="#anna">
          <speaker>Анна</speaker>
          <stage>(глянувши на руки дуеньї)</stage>
          <l>А справді спухли. Ну, вже добре, йдіть,</l>
          <l>лиш не баріться.</l>
        </sp>
        <sp who="#duenja">
          <speaker>Дуенья</speaker>
          <l>Буду поспішати.</l>
          <l>Моя сеньйора – янгол милосердя!</l>
          <stage>(Відходить.)</stage>
        </sp>
        <stage>Ледве дуенья відійшла, з-за близького пам’ятника з’являється дон Жуан. Анна схоплюється на рівні ноги.</stage>
        <sp who="#don_zhuan">
          <speaker>Дон Жуан</speaker>
          <l>Нарешті я вас бачу!</l>
        </sp>
        <sp who="#anna">
          <speaker>Анна</speaker>
          <l>Дон Жуане!</l>
          <l>Се ви мою дуенью підкупили?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, я улучив мить. А хоч би й так,</l>
          <l>то ви сами були б із того винні.</l>
        </sp>
        <sp who="#anna">
          <speaker>Анна</speaker>
          <l>Я?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ви. Бо хто ж примушує мене</l>
          <l>годинами блукать по кладовищі,</l>
          <l>вас виглядаючи? І лиш на теє,</l>
          <l>щоб я мав щастя бачити, як ви</l>
          <l>під охороною дуеньї тута</l>
          <l>читаєте нещирі молитви</l>
          <l>на гробі «незабутнього»…</l>
        </sp>
        <sp who="#anna">
          <speaker>Анна</speaker>
          <stage>(спиняє його рухом руки)</stage>
          <l>Стривайте.</l>
          <l>Ніхто вас не примушує – се перше,</l>
          <l>а друге – молитви мої правдиві,</l>
          <l>бо сталась я, хоча і мимоволі,</l>
          <l>причиною до смерті чоловіка,</l>
          <l>що поважав мене й любив.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Сеньйоро,</l>
          <l>поздоровляю! Успіхи великі!</l>
        </sp>
        <sp who="#anna">
          <speaker>Анна</speaker>
          <l>В чому?</l>
        </sp>
        <sp who="#don_zhuan">
          <speaker>Дон Жуан</speaker>
          <l>У лицемірстві.</l>
        </sp>
        <sp who="#anna">
          <speaker>Анна</speaker>
          <l>Я не мушу</l>
          <l>такого вислухати.</l>
          <stage>(Раптово рушає геть.)</stage>
        </sp>
        <sp who="#don_zhuan">
          <speaker>Дон Жуан</speaker>
          <stage>(удержуючи її за руку)</stage>
          <l>Донно Анно!</l>
          <l>Я не пущу вас!</l>
        </sp>
        <sp who="#anna">
          <speaker>Анна</speaker>
          <l>Я кричати буду.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(випускає її руку)</stage>
          <l>Я вас благаю вислухать мене.</l>
        </sp>
        <sp who="#anna">
          <speaker>Анна</speaker>
          <l>Як ви покинете свій тон вразливий,</l>
          <l>я згоджуюсь. Але кажіть коротко,</l>
          <l>бо ще надійде хто, а я не хочу,</l>
          <l>щоб нас побачили удвох.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Дивую,</l>
          <l>для чого вам сі пута добровільні!</l>
          <l>Я думав – от уже розбився камінь,</l>
          <l>тягар упав, людина ожила!</l>
          <l>Та ні, ще наче ствердла та камінна</l>
          <l>одежа ваша. Дім ваш, наче вежа</l>
          <l>під час облоги: двері на замках,</l>
          <l>а заздрі жалюзі не пропускають</l>
          <l>ні променя, ні погляду. Всі слуги –</l>
          <l>суворі, збройні, непідкупні…</l>
        </sp>
        <sp who="#anna">
          <speaker>Анна</speaker>
          <l>Значить,</l>
          <l>були вже проби підкупити?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Анно,</l>
          <l>хіба одчай не має прав своїх?</l>
          <l>Адже, приходячи до вас одкрито,</l>
          <l>я чув одно: «Сеньйора не приймає».</l>
        </sp>
        <sp who="#anna">
          <speaker>Анна</speaker>
          <l>Подумайте сами: чи ж випадає,</l>
          <l>щоб молода вдова, та ще й в жалобі,</l>
          <l>приймала лицаря такої слави,</l>
          <l>як ви, на самоті?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ох, Анно, Анно!</l>
          <l>Мені здається, я вже трачу розум!..</l>
          <l>Се ви? Се справді ви?.. Та сама врода…</l>
          <l>а речі, речі! Хто вас їх навчив?</l>
          <l>Хто одмінив вам душу?</l>
        </sp>
        <sp who="#anna">
          <speaker>Анна</speaker>
          <l>Дон Жуане,</l>
          <l>ніхто мені не одмінив душі.</l>
          <l>Вона була у мене зроду горда,</l>
          <l>такою ж і зосталась. Я тому</l>
          <l>замкнулася в твердиню неприступну,</l>
          <l>щоб не посмів ніхто сказать: «Ба, звісно,</l>
          <l>зраділа вдівонька, – ввірвався ретязь!»</l>
          <l>Невже ж би ви сами стерпіли сеє?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Хіба вже я не маю шпаги, Анно?</l>
        </sp>
        <sp who="#anna">
          <speaker>Анна</speaker>
          <l>Так що ж – ви обезлюдите Мадрід?</l>
          <l>Та чи могли б ви шпагою відтяти</l>
          <l>всі косі погляди, ухмилки, шепти,</l>
          <l>моргання, свисти і плечей стискання,</l>
          <l>що скрізь мене б стрічали й проводжали?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Втікаймо, Анно!</l>
        </sp>
        <sp who="#anna">
          <speaker>Анна</speaker>
          <l>Ха-ха-ха!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вам смішно?!</l>
        </sp>
        <sp who="#anna">
          <speaker>Анна</speaker>
          <l>Якби не засміялась, позіхнула б,</l>
          <l>а се ж хіба миліше вам?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Сеньйоро!!</l>
        </sp>
        <sp who="#anna">
          <speaker>Анна</speaker>
          <l>Та вже ж утрете чую сі слова,</l>
          <l>то може й надокучити.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я бачу,</l>
          <l>ви справді камінь, без душі, без серця.</l>
        </sp>
        <sp who="#anna">
          <speaker>Анна</speaker>
          <l>Хоч не без розуму – ви признаєте?</l>
        </sp>
        <sp who="#don_zhuan">
          <speaker>Дон Жуан</speaker>
          <l>О, се я признаю!</l>
        </sp>
        <sp who="#anna">
          <speaker>Анна</speaker>
          <l>Скажіть, навіщо</l>
          <l>втікати нам тепер? Який в тім глузд?</l>
          <l>Коли ви зводили дівчат і крали</l>
          <l>жінок від чоловіків, то не дивно,</l>
          <l>що вам траплялося втікати з ними,</l>
          <l>а хто баніт, той, звісно, утікач.</l>
          <l>Але себе самого посилати</l>
          <l>в вигнання? і для чого? Щоб узяти</l>
          <l>вдову, що ні від кого не залежна?</l>
          <l>Самі подумайте, чи се ж не сміх?</l>
          <l>І чим була б я вам, якби погналась</l>
          <l>тепер із вами в світ? Запевне, тільки</l>
          <l>забавою на час короткий.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Анно,</l>
          <l>я так нікого не любив, як вас!</l>
          <l>Для мене ви були немов святиня.</l>
        </sp>
        <sp who="#anna">
          <speaker>Анна</speaker>
          <l>Чому ж ви намагались нерозумно</l>
          <l>стягти свою святиню з п’єдесталу?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Бо я хотів її живою мати,</l>
          <l>а не камінною!</l>
        </sp>
        <sp who="#anna">
          <speaker>Анна</speaker>
          <l>Потрібен камінь,</l>
          <l>коли хто хоче будувати міцно</l>
          <l>своє життя і щастя.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Та невже</l>
          <l>ви й досі вірити не перестали</l>
          <l>в камінне щастя? Чи ж я сам не бачив,</l>
          <l>як задихались ви під тим камінням?</l>
          <l>Чи я ж не чув у себе на плечі</l>
          <l>палючих сліз? Адже за тії сльози</l>
          <l>він заплатив життям.</l>
          <stage>(Показує на статую.)</stage>
        </sp>
        <sp who="#anna">
          <speaker>Анна</speaker>
          <l>І безневинно.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(відступає від неї вражений)</stage>
          <l>Коли се так…</l>
        </sp>
        <sp who="#anna">
          <speaker>Анна</speaker>
          <l>Авжеж, не він був винен</l>
          <l>з неволі тої. Він тягар ще більший</l>
          <l>весь вік носив.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Його була в тім воля.</l>
        </sp>
        <sp who="#anna">
          <speaker>Анна</speaker>
          <l>І я по волі йшла на те життя.</l>
          <l>Але йому було терпіти легко,</l>
          <l>бо він мене любив. То справді щастя –</l>
          <l>поставити на ясному верхів’ї</l>
          <l>того, кого кохаєш.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ті верхів’я…</l>
          <l>Ви знаєте про їх мої думки.</l>
        </sp>
        <sp who="#anna">
          <speaker>Анна</speaker>
          <l>Що варта думка проти світла щастя?</l>
          <l>Хіба ж мені страшна була б неволя</l>
          <l>суворої сієї етикети,</l>
          <l>якби я знала, що в моїй твердині</l>
          <l>мене мій любий жде? що ті замки</l>
          <l>і заздрі жалюзі лише сховають</l>
          <l>від натрутних очей мої розкоші…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ви, Анно, мов розпеченим залізом,</l>
          <l>словами випробовуєте серце!</l>
          <l>Малюєте мені картину щастя</l>
          <l>на те, щоб знов сказать: «Се не для тебе».</l>
          <l>Та чим же маю заслужити вас?</l>
          <l>Я через вас терплю таємну ганьбу.</l>
          <l>Живу, немов якась душа покутна,</l>
          <l>серед людей чужих або й ворожих,</l>
          <l>життям безбарвним, я б сказав, негідним,</l>
          <l>бо глузду в нім немає! Що ж вам треба?</l>
          <l>Чи маю я зложити вам під ноги</l>
          <l>свою так буйно викохану волю?</l>
          <l>Чи ви повірите? – мені з одчаю</l>
          <l>і сяя думка стала набиватись</l>
          <l>настирливо.</l>
        </sp>
        <sp who="#anna">
          <speaker>Анна</speaker>
          <l>Але з одчаю тільки?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Невже б хотіли ви покласти примус</l>
          <l>помежи нами? Ви не боїтесь,</l>
          <l>що він задавить нам любов живую,</l>
          <l>дитину волі?</l>
        </sp>
        <sp who="#anna">
          <speaker>Анна</speaker>
          <stage>(показує на статую командора)</stage>
          <l>Він колись казав:</l>
          <l>«То не любов, що присяги боїться».</l>
        </sp>
        <sp who="#don_zhuan">
          <speaker>Дон Жуан</speaker>
          <l>В таку хвилину ви мені нічого</l>
          <l>не маєте сказати, окрім згадки</l>
          <l>про нього?!</l>
        </sp>
        <sp who="#anna">
          <speaker>Анна</speaker>
          <l>Що ж я можу вам сказати?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(хапає її за руку)</stage>
          <l>Ні, се скінчитись мусить! Бо інакше</l>
          <l>я присягаю, що піду от зараз</l>
          <l>і викажу на себе.</l>
        </sp>
        <sp who="#anna">
          <speaker>Анна</speaker>
          <l>Се погроза?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, не погроза, а смертельний стогін,</l>
          <l>бо я конаю під камінним гнітом!</l>
          <l>Вмирає серце! Я не можу, Анно,</l>
          <l>з умерлим серцем жити. Порятуйте</l>
          <l>або добийте!</l>
          <stage>(Стискає їй обидві руки і весь тремтить, дивлячись їй у вічі.)</stage>
        </sp>
        <sp who="#anna">
          <speaker>Анна</speaker>
          <l>Дайте час… я мушу</l>
          <l>подумати…</l>
          <stage>(Задумується)</stage>
        </sp>
        <stage>Від брами наближається стежкою донна Консепсьйон, поважна грандеса, з дівчинкою і дуеньєю. Анна їх не бачить, бо стоїть плечима до стежки. Дон Жуан перший завважає прибулих і випускає Аннині руки.</stage>
        <sp who="#divchinka">
          <speaker>Дівчинка</speaker>
          <stage>(підбігаючи до Анни)</stage>
          <l>Добридень, донно Анно!</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <l>Сеньйора молиться, не заважай.</l>
        </sp>
        <sp who="#anna">
          <speaker>Анна</speaker>
          <stage>(збентежена)</stage>
          <l>Добридень, донно Консепсьйон!</l>
          <l>Добридень, Розіночко… Така мені біда</l>
          <l>з дуеньєю – пішла по рукавиці</l>
          <l>та й забарилась, а іти додому</l>
          <l>мені самій по місті…</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <l>Донно Анно,</l>
          <l>таж тута лицар є, провести міг би.</l>
          <stage>(До дон Жуана.)</stage>
          <l>Сеньйоре де Маранья, я й не знала,</l>
          <l>що ви сеньйорі де Мендоза родич!</l>
          <l>Вам слід її хоч трохи розважати,</l>
          <l>бо так заслабнути недовго з туги.</l>
          <stage>(До дівчинки, що побігла вперед.)</stage>
          <l>Розіно, підожди!</l>
          <stage>(До Анни.)</stage>
          <l>Моя пошана!</l>
        </sp>
        <stage>Дон Жуан уклоняється. Донна Консепсьйон ледве киває йому головою і проходить за дівчинкою на другий куток кладовища поза каплицю. Дуенья йде за нею, оглянувшись кілька раз цікаво на Анну і дон Жуана.</stage>
        <sp who="#anna">
          <speaker>Анна</speaker>
          <stage>(до дон Жуана)</stage>
          <l>Тепер ідіть убийте тую пані,</l>
          <l>та тільки се не буде ще кінець</l>
          <l>роботі шпаги вашої… Радійте!</l>
          <l>Тепер уже не треба визволяти –</l>
          <l>впаде сама з гори принцеса ваша!</l>
          <stage>(В одчаї хапається за голову.)</stage>
          <l>Я знаю! ви надіялись на те,</l>
          <l>чигаючи у засідках на мене,</l>
          <l>що, ганьбою підбита, я з одчаю</l>
          <l>до рук вам попаду, як легка здобич?</l>
          <l>Але сього не буде!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Присягаю –</l>
          <l>я не хотів сього, не міг хотіти.</l>
          <l>Негідних перемог я не шукаю.</l>
          <l>Чим можна се поправити? Скажіте.</l>
          <l>Готовий я зробити все для вас,</l>
          <l>аби не бачить вас в такім одчаї.</l>
        </sp>
        <stage>Пауза. Анна думає.</stage>
        <sp who="#anna">
          <speaker>Анна</speaker>
          <l>Прийдіть до мене завтра на вечерю.</l>
          <l>Я вас прийму. І ще гостей покличу.</l>
          <l>Нам, може, краще бачитись прилюдно…</l>
          <l>Я, може, якось… Ах, іде дуенья!</l>
        </sp>
        <sp who="#duenja">
          <speaker>Дуенья</speaker>
          <stage>(наближаючись)</stage>
          <l>Сеньйора хай пробачить…</l>
        </sp>
        <sp who="#anna">
          <speaker>Анна</speaker>
          <l>Ви не винні,</l>
          <l>що застарі для служби.</l>
        </sp>
        <sp who="#duenja">
          <speaker>Дуенья</speaker>
          <stage>(жалібно)</stage>
          <l>О!..</l>
        </sp>
        <sp who="#anna">
          <speaker>Анна</speaker>
          <l>Ходім.</l>
          <stage>(Мовчки киває головою дон Жуанові, той низько вклоняється.)</stage>
        </sp>
        <stage>Анна з дуеньєю виходять.</stage>
        <sp who="#sganarel">
          <speaker>Сганарель</speaker>
          <stage>(виходить з каплиці)</stage>
          <l>Що ж, можна вас поздоровити, пане?</l>
          <l>Запросини дістали на вечерю?</l>
          <l>Та ви щось мов не раді… Се то правда, –</l>
          <l>в тім домі їсти… ще там почастують</l>
          <l>з начиння того пана…</l>
          <stage>(Показує на статую командора.)</stage>
        </sp>
        <sp who="#don_zhuan">
          <speaker>Дон Жуан</speaker>
          <l>Ну, так що?</l>
        </sp>
        <sp who="#sganarel">
          <speaker>Сганарель</speaker>
          <l>Та те, що якби сей сеньйор знайшовся</l>
          <l>там завтра при столі супроти вас,</l>
          <l>то…</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ти гадаєш, може б, я злякався?</l>
          <l>Так я ж із ним стрівався вже не раз.</l>
        </sp>
        <sp who="#sganarel">
          <speaker>Сганарель</speaker>
          <l>То що! Мертвяк страшніший від живого</l>
          <l>для христянина.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Тільки не для мене!</l>
        </sp>
        <sp who="#sganarel">
          <speaker>Сганарель</speaker>
          <l>А все ж би ви його не запросили</l>
          <l>на завтрашню вечерю.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Бо не просять</l>
          <l>господаря.</l>
        </sp>
        <sp who="#sganarel">
          <speaker>Сганарель</speaker>
          <l>Принаймні сповіщають.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну що ж, іди і сповісти його.</l>
          <l>Я бачу, ти навчився етикети</l>
          <l>від того часу, як у гранда служиш,</l>
          <l>а не в баніта.</l>
        </sp>
        <sp who="#sganarel">
          <speaker>Сганарель</speaker>
          <l>Як же сповістити?</l>
          <l>Од вашого імення?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Та звичайно.</l>
        </sp>
        <sp who="#sganarel">
          <speaker>Сганарель</speaker>
          <l>Чого ж мені іти? Простіше ж вам.</l>
        </sp>
        <sp who="#don_zhuan">
          <speaker>Дон Жуан</speaker>
          <l>То дбав про етикету, а тепера</l>
          <l>простоти захотів? Ей, Сганарелю,</l>
          <l>набрався ти тут заячого духу!</l>
          <l>Не йде тобі Мадрід сей на користь.</l>
        </sp>
        <sp who="#sganarel">
          <speaker>Сганарель</speaker>
          <l>А вам Мадрід нічого не завадив?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну-ну, іди і сповісти його!</l>
        </sp>
        <sp who="#sganarel">
          <speaker>Сганарель</speaker>
          <stage>(рушає, але спиняється, оглянувшись на дон Жуана)</stage>
          <l>А що як я вам принесу відповідь?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вже ж не інакше. Так я й сподіваюсь.</l>
        </sp>
        <sp who="#sganarel">
          <speaker>Сганарель</speaker>
          <stage>(іде до статуї, вклоняється низько й проказує з насмішкою, але й з тремтінням у голосі)</stage>
          <l>Незрушно міцний і величний пане!</l>
          <l>Зволіть прийнять привіт від дон Жуана,</l>
          <l>сеньйора де Маранья із Севільї,</l>
          <l>маркіза де Теноріо і гранда.</l>
          <l>Мій пан дістав високу честь запросин</l>
          <l>од вашої дружини донни Анни</l>
          <l>і має завтра ставитись на учту</l>
          <l>в ваш дім. Але як вам то недогідно,</l>
          <l>то пан мій здержиться від завітання.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ну, се останнє зайво.</l>
        </sp>
        <sp who="#sganarel">
          <speaker>Сганарель</speaker>
          <l>Ні, не зайво,</l>
          <l>інакше – нащо й сповіщати?</l>
          <stage>(Скрикує.)</stage>
          <l>Пане!</l>
          <l>Він вам дає відповідь, ще й листовну!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Яку відповідь? Де?</l>
        </sp>
        <sp who="#sganarel">
          <speaker>Сганарель</speaker>
          <stage>(читає)</stage>
          <l>«Приходь, я жду».</l>
        </sp>
        <stage>Дон Жуан надходить. Сганарель показує йому на сувій пергаменту в лівиці статуї.</stage>
        <sp who="#don_zhuan">
          <speaker>Дон Жуан</speaker>
          <stage>(після паузи)</stage>
          <l>Ну що ж, і я, либонь, не без девізи.</l>
        </sp>
        <stage>Виходять з кладовища.</stage>
      </div>
      <div type="act">
        <head>6</head>
        <stage>Світлиця для бенкетів у командоровій оселі. Не дуже велика, але гарно прикрашена різьбленими шафами, мисниками з дорогим начинням, арматурами тещо. Посередині довгий стіл, накритий до званої вечері, навколо нього дубові стільці важкого стилю. При одній стіні проти кінця стола великий портрет командора з чорним серпанком на рамі, проти другого кінця довге вузьке свічадо, що сягає підлоги, стілець, що стоїть на чільнім місці, приходиться спинкою до свічада, а передом проти портрета. Слуга відчиняє двері з сусідньої кімнати, інші слуги лагодяться прислужувати при столі.</stage>
        <stage>Донна Анна уводить гурт гостей, здебільшого старшого віку, поважних, гордовитих, темно вбраних. Сама Анна у білій сукні, лямованій во всіх рубцях широкою чорною габою.</stage>
        <sp who="#anna">
          <speaker>Анна</speaker>
          <l>Прошу сідати, дорогії гості.</l>
          <stage>(До найстарішого гостя, показуючи на чільне місце.)</stage>
          <l>Ось ваше місце.</l>
        </sp>
        <sp who="#najstarishij_gist">
          <speaker>Найстаріший гість</speaker>
          <l>Ні, сеньйоро мила,</l>
          <l>пробачте, я не сяду, хай лишиться</l>
          <l>воно порожнім. Буде нам здаватись,</l>
          <l>що наш господар тільки запізнився</l>
          <l>і має ще прибути на беседу.</l>
          <l>Се вперше ми тут сходимось без нього,</l>
          <l>і тяжко звикнути до тої думки,</l>
          <l>що слід його закрила ляда смерті.</l>
        </sp>
        <sp who="#anna">
          <speaker>Анна</speaker>
          <stage>(сівши в кінці стола під портретом командора, проти чільного місця, зоставленого порожнім, подає знак слугам, щоб частували гостей, що вже позаймали свої місця.)</stage>
          <l>Мої панове й пані, – розгостіться,</l>
          <l>приймайтеся, частуйтеся і будьте</l>
          <l>вибачними, якщо неповний лад</l>
          <l>на вдовиній беседі буде. Трудно</l>
          <l>вдові самотній вдержати в господі</l>
          <l>той лицарський порядок, що потрібен</l>
          <l>для честі дому.</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <stage>(стиха до своєї сусідки, молодшої пані)</stage>
          <l>Начебто для честі</l>
          <l>потрібні бенкети серед жалоби,</l>
          <l>а іншого нічого не потрібно.</l>
        </sp>
        <sp who="#donna_klara">
          <speaker>Донна Клара</speaker>
          <stage>(сусідка донни Консепсьйон)</stage>
          <l>Та досі донна Анна у всьому</l>
          <l>додержувала честі.</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <l>Донно Кларо!</l>
          <l>Я знаю те, що знаю…</l>
        </sp>
        <sp who="#donna_klara">
          <speaker>Донна Клара</speaker>
          <stage>(з косим поглядом на Анну)</stage>
          <l>Ні… хіба?</l>
        </sp>
        <sp who="#sluga">
          <speaker>Слуга</speaker>
          <stage>(на порозі)</stage>
          <l>Прибув маркіз Теноріо.</l>
        </sp>
        <sp who="#anna">
          <speaker>Анна</speaker>
          <l>Проси.</l>
        </sp>
        <stage>Дон Жуан увіходить і спиняється коло порога.</stage>
        <stage>(Кивнувши дон Жуанові на привіт, звертається до гостей.)</stage>
        <l>Дозвольте вам, моє шановне панство,</l>
        <l>представити сеньйора де Маранья,</l>
        <l>маркіза де Теноріо.</l>
        <stage>(До дон Жуана.)</stage>
        <l>Сеньйоре,</l>
        <l>прошу сідати.</l>
        <stage>Дон Жуан, пошукавши поглядом собі стільця, займає чільне місце. Угледівши напроти себе портрета командора, здригається.</stage>
        <sp who="#anna">
          <speaker>Анна</speaker>
          <stage>(до слуги)</stage>
          <l>Дай вина сеньйору.</l>
        </sp>
        <stage>Слуга подає дон Жуанові більший і кращий кубок, ніж іншим.</stage>
        <sp who="#odin_gist">
          <speaker>Один гість</speaker>
          <stage>(сусід дон Жуана)</stage>
          <l>Я пізнаю сей кубок. Нам годиться</l>
          <l>того згадать, хто з нього пив колись.</l>
          <stage>(Простягає свого кубка до дон Жуана.)</stage>
          <l>Нехай же має дух його лицарський</l>
          <l>в сім домі вічну пам’ять!</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(торкаючи гостевого кубка своїм)</stage>
          <l>Вічний спокій!</l>
        </sp>
        <sp who="#stara_grandesa">
          <speaker>Стара грандеса</speaker>
          <stage>(що сидить праворуч донни Анни. Стиха, нахилившись до господині)</stage>
          <l>Я мало знаю їх, тих де Маранья, –</l>
          <l>чи се не дон Жуан?</l>
        </sp>
        <sp who="#anna">
          <speaker>Анна</speaker>
          <l>Йому наймення</l>
          <l>Антоніо-Жуан-Луїс-Уртадо.</l>
        </sp>
        <sp who="#stara_grandesa">
          <speaker>Стара грандеса</speaker>
          <l>Ах, значить, се не той…</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <stage>(наслухає сю розмову, іронічно всміхається, нишком до сусідки)</stage>
          <l>Якраз той самий!</l>
        </sp>
        <sp who="#starij_grand">
          <speaker>Старий гранд</speaker>
          <stage>(до сусіда свого, молодшого гранда)</stage>
          <l>Чи ви не знаєте, чим де Маранья</l>
          <l>так переважив нас, що без намислу</l>
          <l>на чільнім місці сів?</l>
        </sp>
        <sp who="#molodshij_grand">
          <speaker>Молодший гранд</speaker>
          <stage>(похмуро)</stage>
          <l>Не знаю, справді.</l>
        </sp>
        <sp who="#starij_grand">
          <speaker>Старий гранд</speaker>
          <l>Запевне, тим, що честь його нова,</l>
          <l>а наша вже зостарілась.</l>
        </sp>
        <sp who="#molodshij_grand">
          <speaker>Молодший гранд</speaker>
          <l>Запевне.</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <stage>(до дон Жуана, голосно)</stage>
          <l>Послухайте, сеньйоре де Маранья,</l>
          <l>я вас не встигла розпитати вчора, –</l>
          <l>не хтіла вам перебивать розмови,</l>
          <l>коли ви потішали донну Анну</l>
          <l>на гробі мужа, – а проте цікаво</l>
          <l>мені довідатись, який же саме</l>
          <l>ви родич їй? Запевне, брат у перших?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, ми зовсім не родичі.</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <l>Ах, так?..</l>
          <l>Але яке в вас добре, чуле серце!</l>
          <l>Є наказ, правда, і в письмі святому:</l>
          <l>«Зажурених потіш…»</l>
        </sp>
        <sp who="#anna">
          <speaker>Анна</speaker>
          <stage>(трохи підвищеним голосом)</stage>
          <l>Свояцтво миле!</l>
          <l>Дозвольте вам тепера пояснити,</l>
          <l>чому се я таким ладом незвиклим</l>
          <l>врядила сю вечерю…</l>
          <stage>(До дон Жуана.)</stage>
          <l>Ах, пробачте,</l>
          <l>ви мали щось казати?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ні, прошу,</l>
          <l>провадьте вашу мову, донно Анно.</l>
        </sp>
        <sp who="#anna">
          <speaker>Анна</speaker>
          <stage>(до лицарів)</stage>
          <l>Кохані свояки, скажіть по правді,</l>
          <l>чи я коли чим схибила повагу</l>
          <l>імення роду вашого?</l>
        </sp>
        <sp who="#litsari">
          <speaker>Лицарі</speaker>
          <l>Нічим!</l>
        </sp>
        <sp who="#anna">
          <speaker>Анна</speaker>
          <stage>(до дам)</stage>
          <l>Своячки любі, вам найкраще знати,</l>
          <l>як потребує жінка молода</l>
          <l>порада й захисту в ворожім світі.</l>
          <l>А де ж поради й захисту шукати</l>
          <l>вдові, що не покликана від бога</l>
          <l>вступити в стан чернечий найсвятіший?</l>
          <l>Ослона тая, що мені постачив</l>
          <l>серпанок жалібний, тонка занадто,</l>
          <l>щоб люди не могли мене діткнути</l>
          <l>колючим осудом, хоч і невинну.</l>
          <l>Скажіть мені, у кого й де я маю</l>
          <l>шукати оборони?</l>
        </sp>
        <sp who="#donna_konsepsjon">
          <speaker>Донна Консепсьйон</speaker>
          <l>Ох, найкраще,</l>
          <l>коли зовсім її шукать не треба!</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ще краще – колючкам не потурати</l>
          <l>і не давать їм на поталу волі.</l>
        </sp>
        <sp who="#najstarishij_gist">
          <speaker>Найстаріший гість</speaker>
          <stage>(дивлячись проникливо на дон Жуана)</stage>
          <l>Своячка наша має повну волю</l>
          <l>чинити все, що не плямує честі</l>
          <l>імення де Мендозів. А якби</l>
          <l>хто інший заважав своячці нашій</l>
          <l>держати високо ту честь, – хай знає,</l>
          <l>що є в родині лицарів багато,</l>
          <l>і всі їх шпаги до послуги дамі.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Вона багато шпаг не потребує,</l>
          <l>поки у мене є ося одна!</l>
          <stage>(Витягає свою шпагу до половини з піхви.)</stage>
        </sp>
        <sp who="#najstarishij_gist">
          <speaker>Найстаріший гість</speaker>
          <stage>(до Анни)</stage>
          <l>Чи вам доволі однієї шпаги</l>
          <l>для оборона?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як не досить шпаги,</l>
          <l>то я знайду ще й іншу оборону.</l>
        </sp>
        <sp who="#najstarishij_gist">
          <speaker>Найстаріший гість</speaker>
          <stage>(знов до Анни)</stage>
          <l>Він має право се казати?</l>
        </sp>
        <sp who="#anna">
          <speaker>Анна</speaker>
          <l>Так.</l>
        </sp>
        <sp who="#najstarishij_gist">
          <speaker>Найстаріший гість</speaker>
          <l>Мені здається, ми в сім домі зайві.</l>
          <stage>(Встає, за ним інші гості.)</stage>
          <l>Сеньйор маркіз, як бачте, ще не зважив,</l>
          <l>котору форму оборони вибрать.</l>
          <l>Та краще се зробить на самоті,</l>
          <l>аніж прилюдно. А рішинець, певне,</l>
          <l>нам оголосять не пізніш як завтра,</l>
          <l>або вже ми його сами вгадаєм.</l>
          <stage>(Вклоняється Анні, за ним усі гості, рушають із світлиці.)</stage>
        </sp>
        <stage>Донна Анна і дон Жуан лишаються сами.</stage>
        <sp who="#don_zhuan">
          <speaker>Дон Жуан</speaker>
          <l>От і замкнулася камінна брама!</l>
          <stage>(Гірко, жовчно сміється.)</stage>
          <l>Як несподівано скінчилась казка!</l>
          <l>З принцесою і лицар у в’язниці!..</l>
        </sp>
        <sp who="#anna">
          <speaker>Анна</speaker>
          <l>Чи то ж кінець лихий – собі дістати</l>
          <l>з принцесою і гордую твердиню?</l>
          <l>Чого ж нам думати, що се в’язниця,</l>
          <l>а не гніздо – спочин орлиній парі?</l>
          <l>Сама звила я се гніздо на скелі,</l>
          <l>труд, жах і муку, все переборола</l>
          <l>і звикла до своєї високості.</l>
          <l>Чому не жити й вам на сім верхів’ї?</l>
          <l>Адже ви маєте крилатий дух –</l>
          <l>невже лякають вас безодні й кручі?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Мене лякає тільки те, що може</l>
          <l>зломити волю.</l>
        </sp>
        <sp who="#anna">
          <speaker>Анна</speaker>
          <l>Волі й так немає,</l>
          <l>її давно забрала вам Долорес.</l>
        </sp>
        <sp who="#don_zhuan">
          <speaker>Дон Жуан</speaker>
          <l>О ні! Долорес волі не ламала!</l>
          <l>Вона за мене душу розп’яла</l>
          <l>і заколола серце!</l>
        </sp>
        <sp who="#anna">
          <speaker>Анна</speaker>
          <l>А для чого?</l>
          <l>Щоб вам вернути знов громадські пута,</l>
          <l>колись такі ненавидні для вас!</l>
        </sp>
        <sp who="#don_zhuan">
          <speaker>Дон Жуан</speaker>
          <l>О, певне, я б не витримав їх довго,</l>
          <l>якби не ви. Я б розрубав їх знову,</l>
          <l>коли інакше з них нема визволу.</l>
        </sp>
        <sp who="#anna">
          <speaker>Анна</speaker>
          <l>Хто самохіть їх прийме хоч на мить,</l>
          <l>тому навік вони вгризуться в душу –</l>
          <l>я добре знаю се, мені повірте! –</l>
          <l>і вже їх скинути з душі не можна,</l>
          <l>та можна силою й завзяттям духу</l>
          <l>зробити з них ланцюг потужний влади,</l>
          <l>що вже й громаду зв’яже, наче бранку,</l>
          <l>і кине вам до ніг! Я вам кажу:</l>
          <l>нема без влади волі.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Хай і так.</l>
          <l>Я владу мав над людськими серцями.</l>
        </sp>
        <sp who="#anna">
          <speaker>Анна</speaker>
          <l>Так вам здавалося. А ті серця</l>
          <l>від влади вашої лиш попеліли</l>
          <l>і внівець оберталися. Єдине</l>
          <l>зосталось незруйноване – моє,</l>
          <l>бо я вам рівня.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Тим я так змагався,</l>
          <l>щоб вас подужати!</l>
        </sp>
        <sp who="#anna">
          <speaker>Анна</speaker>
          <l>І то даремне.</l>
          <l>Хіба ж не краще нам з’єднати силу,</l>
          <l>щоб твердо гору ту опанувати,</l>
          <l>що я на неї тяжко так здіймалась,</l>
          <l>а вам – доволі тільки зняти персня</l>
          <l>з мізинця і мені його віддати.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Долорес персня маю вам віддати?!</l>
        </sp>
        <sp who="#anna">
          <speaker>Анна</speaker>
          <l>Чом ні? Таж я Долорес не вбивала.</l>
          <l>Се ви поклали в сьому домі трупа,</l>
          <l>що мусив би лежати межи нами</l>
          <l>неперехідним і страшним порогом.</l>
          <l>Але готова я переступити</l>
          <l>і сей поріг, бо я одважна зроду.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Багато в чім мене винують люди,</l>
          <l>але одвагу досі признавали</l>
          <l>і друзі й вороги.</l>
        </sp>
        <sp who="#anna">
          <speaker>Анна</speaker>
          <l>Її в вас досить,</l>
          <l>щоб вихід прорубати з сього дому.</l>
          <l>Вас не злякають шпаги де Мендозів,</l>
          <l>того я певна.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як же з вами буде?</l>
        </sp>
        <sp who="#anna">
          <speaker>Анна</speaker>
          <l>Що вам до того? Мною не журіться.</l>
          <l>Найгірше лихо – легше, аніж поміч</l>
          <l>нещира, вимушена.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Ось мій перстень!</l>
          <stage>(Здіймає персня з мізинця і дає Анні)</stage>
        </sp>
        <sp who="#anna">
          <speaker>Анна</speaker>
          <stage>(міняється з ним перснями)</stage>
          <l>Ось мій. А хутко я вам подарую</l>
          <l>інакший, щоб печаті прикладати</l>
          <l>до командорських актів.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Як то?</l>
        </sp>
        <sp who="#anna">
          <speaker>Анна</speaker>
          <l>Так.</l>
          <l>Я вам здобуду гідність командорську.</l>
          <l>Бо вже ж обранець мій не стане низько</l>
          <l>в очах лицарства й двору. Всі те знають,</l>
          <l>що лицарем без страху ви були</l>
          <l>і в ті часи, коли була банітом,</l>
          <l>а вже тепер ви станете зразком</l>
          <l>усіх чеснот лицарських – вам се легко…</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(впадає в річ)</stage>
          <l>По-вашому, се легко – утопитись</l>
          <l>у тім бездоннім морі лицемірства,</l>
          <l>що зветься кодексом чеснот лицарських?!</l>
        </sp>
        <sp who="#anna">
          <speaker>Анна</speaker>
          <l>Доволі вже порожніх слів, Жуане!</l>
          <l>Що значить «лицемірство»? Таж признайте,</l>
          <l>що й ви не все по щирості чинили,</l>
          <l>а дещо й вам траплялось удавати,</l>
          <l>щоб звабити чиї прекрасні очі,</l>
          <l>то відки ж се тепер така сумлінність?</l>
          <l>Чи, може, тут мета вам зависока?</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(в задумі)</stage>
          <l>То се я мав би спадок одібрати</l>
          <l>після господаря твердині сеї?..</l>
          <l>Як чудно… лицар волі – переймає</l>
          <l>до рук своїх тяжкий таран камінний,</l>
          <l>щоб городів і замків добувати…</l>
        </sp>
        <sp who="#anna">
          <speaker>Анна</speaker>
          <l>Ви, лицар волі, як були банітом,</l>
          <l>були бандитом.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Я ним бути мусив.</l>
        </sp>
        <sp who="#anna">
          <speaker>Анна</speaker>
          <l>А, мусили? То де ж була та воля,</l>
          <l>коли був примус бити й грабувати,</l>
          <l>щоб вас не вбили люди або голод?</l>
          <l>Я в тім не бачу волі.</l>
        </sp>
        <sp who="#don_zhuan">
          <speaker>Дон Жуан</speaker>
          <l>Але владу,</l>
          <l>признайте, мав я.</l>
        </sp>
        <sp who="#anna">
          <speaker>Анна</speaker>
          <l>Ні, не признаю!</l>
          <l>Було «взаємне полювання» тільки, –</l>
          <l>я пам’ятаю, як ви се назвали.</l>
          <l>Так бути ж ловчим не велика честь!</l>
          <l>Ви ще не знаєте, що значить влада,</l>
          <l>що значить мати не одну правицю,</l>
          <l>а тисячі узброєних до бою,</l>
          <l>що можуть і скріпляти, й руйнувати</l>
          <l>всесвітні трони, й навіть – здобувати!</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(захоплений)</stage>
          <l>Се горда мрія!</l>
        </sp>
        <sp who="#anna">
          <speaker>Анна</speaker>
          <stage>(приступає ближче, пристрасно шепоче)</stage>
          <l>Так, здобути трон!</l>
          <l>Ви мусите у спадок перейняти</l>
          <l>і сюю мрію вкупі з командорством!</l>
          <stage>(Підбігає до шафи і виймає звідти білий плащ командорський.)</stage>
        </sp>
        <stage>Дон Жуан одразу здригається, але не може одвести очей од плаща, захоплений словами Анни.</stage>
        <l>Жуане, гляньте! от сей білий плащ,</l>
        <l>одежа командорська! Се не марне</l>
        <l>убрання для покраси! Він, мов прапор,</l>
        <l>єднає коло себе всіх одважних,</l>
        <l>усіх, що не бояться крів’ю й слізьми</l>
        <l>сполучувать каміння сили й влади</l>
        <l>для вічної будови слави!</l>
        <sp who="#don_zhuan">
          <speaker>Дон Жуан</speaker>
          <l>Анно!</l>
          <l>Я досі вас не знав. Ви мов не жінка,</l>
          <l>і чари ваші більші від жіночих!</l>
        </sp>
        <sp who="#anna">
          <speaker>Анна</speaker>
          <stage>(приступає до дон Жуана з плащем)</stage>
          <l>Приміряйте сього плаща.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(хоче взяти, але спиняється)</stage>
          <l>Ні, Анно,</l>
          <l>мені ввижається на ньому кров!</l>
        </sp>
        <sp who="#anna">
          <speaker>Анна</speaker>
          <l>Се плащ новий, ще й разу не надітий.</l>
          <l>А хоч би й так? Хоч би і кров була?</l>
          <l>З якого часу боїтесь ви крові?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Се правда, що мені її боятись?</l>
          <l>Чому мені не взять сього плаща?</l>
          <l>Адже я цілий спадок забираю.</l>
          <l>Вже ж я господар буду сьому дому!</l>
        </sp>
        <sp who="#anna">
          <speaker>Анна</speaker>
          <l>О, як ви се сказали по-новому!</l>
          <l>Я прагну швидше вас таким побачить,</l>
          <l>яким ви стати маєте навік!</l>
          <stage>(Подає плаща, дон Жуан бере його на себе. Анна дає йому меча, командорську патерицю і шолом з білими перами, знявши з стіни.)</stage>
          <l>Яка величність! Гляньте у свічадо!</l>
        </sp>
        <stage>Дон Жуан підходить до свічада і раптом скрикує.</stage>
        <sp who="#anna">
          <speaker>Анна</speaker>
          <l>Чого ви?</l>
        </sp>
        <sp who="#don_zhuan">
          <speaker>Дон Жуан</speaker>
          <l>Він!.. його обличчя!</l>
          <stage>(Випускає меч і патерицю і затуляє очі руками.)</stage>
        </sp>
        <sp who="#anna">
          <speaker>Анна</speaker>
          <l>Сором!</l>
          <l>Що вам привиділось? Погляньте ще.</l>
          <l>Не можна так уяві попускати.</l>
        </sp>
        <sp who="#don_zhuan">
          <speaker>Дон Жуан</speaker>
          <stage>(зо страхом одкриває обличчя. Глянув. Здавленим від несвітського жаху голосом.)</stage>
          <l>Де я? мене нема… се він… камінний!</l>
          <stage>(Точиться од свічада вбік до стіни і притуляється до неї плечима, тремтячи всім тілом.)</stage>
        </sp>
        <stage>Тим часом із свічада вирізняється постать командора, така, як на пам’ятнику, тільки без меча й патериці, виступає з рами, іде важкою камінною походою просто до дон Жуана. Анна кидається межи дон Жуаном і командором. Командор лівицею становить донну Анну на коліна, а правицю кладе на серце дон Жуанові. Дон Жуан застигає, поражений смертельним остовпінням. Донна Анна скрикує і падає ницьма додолу до ніг командорові.</stage>
      </div>
    </body>
  </text>
</TEI>