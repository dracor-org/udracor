<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:lang="ukr" xml:id="u000031">
  <teiHeader>
    <fileDesc>
      <titleStmt>
        <title type="main">Три князі на один престол</title>
        <title>Драма</title>
        <author>
          <persName>
            <forename>Iван</forename>
            <forename type="patronym">Якович</forename>
            <surname>Франко</surname>
          </persName>
          <persName xml:lang="eng">
            <forename>Ivan</forename>
            <surname>Franko</surname>
          </persName>
          <idno type="wikidata">Q332462</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Іван Франко. Енциклопедія життя і творчості</name>
          <idno type="URL">https://www.i-franko.name/uk/Dramas/TryKnjazi.html</idno>
        </bibl>
        <bibl type="originalSource">
          <title>Франко І.Я. Зібрання творів у 50-и томах. – К.: Наукова думка, 1979 р., т. 23, с. 7 – 48.</title>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person sex="MALE" xml:id="ratybor">
            <persName>Ратибор</persName>
          </person>
          <personGrp sex="UNKNOWN" xml:id="innyyi_seljany">
            <name>Інниї селяни</name>
          </personGrp>
          <personGrp sex="UNKNOWN" xml:id="narod">
            <name>Народ</name>
          </personGrp>
          <personGrp sex="MALE" xml:id="ratybortsi">
            <name>Ратиборці</name>
          </personGrp>
          <person sex="MALE" xml:id="sluha">
            <name>Слуга</name>
          </person>
          <personGrp sex="MALE" xml:id="voyiny">
            <name>Воїни</name>
          </personGrp>
          <person sex="MALE" xml:id="stryhon">
            <persName>Стригонь</persName>
          </person>
          <person sex="MALE" xml:id="staryj_voyin">
            <name>Старий воїн</name>
          </person>
          <person sex="MALE" xml:id="pervyj">
            <name>Первий</name>
          </person>
          <person sex="MALE" xml:id="odyn_iz_voyiniv">
            <name>Один із воїнів</name>
          </person>
          <person sex="MALE" xml:id="innyj_voyin">
            <name>Інний воїн</name>
          </person>
          <person sex="MALE" xml:id="odyn_iz_poslidnikh">
            <name>Один із послідніх</name>
          </person>
          <personGrp sex="MALE" xml:id="rostyslavtsi">
            <name>Ростиславці</name>
          </personGrp>
          <person sex="MALE" xml:id="odyn_iz_rostyslavtsiv">
            <name>Один із ростиславців</name>
          </person>
          <person sex="MALE" xml:id="tretij">
            <name>Третій</name>
          </person>
          <person sex="MALE" xml:id="vsevolod">
            <persName>Всеволод</persName>
          </person>
          <person sex="MALE" xml:id="ratyborets">
            <name>Ратиборець</name>
          </person>
          <person sex="MALE" xml:id="voyin">
            <name>Воїн</name>
          </person>
          <person sex="MALE" xml:id="harij">
            <persName>Гарій</persName>
          </person>
          <person sex="UNKNOWN" xml:id="holosy_narodu_za_stsenoju">
            <name>Голоси народу за сценою</name>
          </person>
          <person sex="UNKNOWN" xml:id="holos_za_stsenoju">
            <name>Голос за сценою</name>
          </person>
          <person sex="MALE" xml:id="druhyj">
            <name>Другий</name>
          </person>
          <person sex="FEMALE" xml:id="myroslava">
            <persName>Мирослава</persName>
          </person>
          <person sex="MALE" xml:id="innyj">
            <name>Інний</name>
          </person>
          <person sex="MALE" xml:id="odyn_seljanyn">
            <name>Один селянин</name>
          </person>
          <person sex="MALE" xml:id="chetvertyj_voyin">
            <name>Четвертий воїн</name>
          </person>
          <person sex="MALE" xml:id="vtoryj_voyin">
            <name>Вторий воїн</name>
          </person>
          <person sex="MALE" xml:id="vtoryj">
            <name>Вторий</name>
          </person>
          <person sex="MALE" xml:id="palij">
            <persName>Палій</persName>
          </person>
          <personGrp sex="UNKNOWN" xml:id="inniyi_act_2_scene_5">
            <name>Іннії</name>
          </personGrp>
          <personGrp sex="MALE" xml:id="inniyi_act_2_scene_5_2">
            <name>Іннії</name>
          </personGrp>
          <personGrp sex="UNKNOWN" xml:id="inniyi_act_2_scene_5_3">
            <name>Іннії</name>
          </personGrp>
          <person sex="MALE" xml:id="dva_rozbijnyky">
            <name>Два розбійники</name>
          </person>
          <person sex="MALE" xml:id="odyn_iz_starshyn">
            <name>Один із старшин</name>
          </person>
          <person sex="MALE" xml:id="tretij_voyin">
            <name>Третій воїн</name>
          </person>
          <person sex="MALE" xml:id="poslanets">
            <name>Посланець</name>
          </person>
          <person sex="MALE" xml:id="starshyna">
            <name>Старшина</name>
          </person>
          <person sex="MALE" xml:id="rostyslav">
            <persName>Ростислав</persName>
          </person>
          <personGrp sex="MALE" xml:id="inshi_voyiny">
            <name>Інші воїни</name>
          </personGrp>
          <person sex="MALE" xml:id="seljanyn">
            <name>Селянин</name>
          </person>
          <personGrp sex="MALE" xml:id="hurma_voyiniv">
            <name>Гурма воїнів</name>
          </personGrp>
          <person sex="MALE" xml:id="pervyj_voyin">
            <name>Первий воїн</name>
          </person>
          <person sex="MALE" xml:id="odyn_z_voyiniv">
            <name>Один з воїнів</name>
          </person>
          <person sex="MALE" xml:id="labij">
            <persName>Лабій</persName>
          </person>
          <person sex="MALE" xml:id="voyin_act_2_scene_4">
            <persName>Воїн</persName>
          </person>
          <personGrp sex="MALE" xml:id="voyiny_act_2_scene_5">
            <name>Воїни</name>
          </personGrp>
          <person sex="MALE" xml:id="pervyj_voyin_act_2_scene_5">
            <name>Первий</name>
          </person>
          <person sex="MALE" xml:id="vtoryj_voyin_act_2_scene_5">
            <name>Вторий</name>
          </person>
          <personGrp sex="MALE" xml:id="voyiny_act_2_scene_7">
            <name>Воїни</name>
          </personGrp>
          <person sex="MALE" xml:id="odyn_iz_voyiniv_act_2_scene_7">
            <name>Один із воїнів</name>
          </person>
          <person sex="MALE" xml:id="voyin_act_2_scene_7">
            <name>Воїн</name>
          </person>
          <person sex="MALE" xml:id="pervyj_starshina_act_3_scene_1">
            <name>Первий</name>
          </person>
          <person sex="MALE" xml:id="vtoryj_starshina_act_3_scene_1">
            <name>Вторий</name>
          </person>
          <person sex="MALE" xml:id="odyn_iz_voyiniv_act_3_scene_2">
            <name>Один із воїнів</name>
          </person>
          <personGrp sex="MALE" xml:id="voyiny_act_3_scene_4">
            <name>Воїни</name>
          </personGrp>
          <person sex="MALE" xml:id="voyin_act_3_scene_4">
            <name>Воїн</name>
          </person>
          <person sex="MALE" xml:id="odyn_iz_voyiniv_act_3_scene_4">
            <name>Один із воїнів</name>
          </person>
          <person sex="MALE" xml:id="druhyj_voyin_act_3_scene_4">
            <name>Другий</name>
          </person>
          <person sex="MALE" xml:id="druhyj_iz_rostyslavtsiv_act_3_scene_4">
            <name>Другий</name>
          </person>
          <person sex="MALE" xml:id="tretij_iz_rostyslavtsiv_act_3_scene_4">
            <name>Третій</name>
          </person>
          <person sex="MALE" xml:id="chetvertyj_iz_rostyslavtsiv_act_3_scene_4">
            <name>Четвертий</name>
          </person>
          <person sex="MALE" xml:id="odyn_seljanyn_act_3_scene_4">
            <name>Один селянин</name>
          </person>
          <person sex="MALE" xml:id="vtoryj_seljanyn_act_3_scene_4">
            <name>Вторий селянин</name>
          </person>
        </listPerson>
      </particDesc>
    </profileDesc>
  </teiHeader>
  <standOff>
    <listEvent>
      <event type="written" when="1874">
        <desc/>
      </event>
    </listEvent>
    <listRelation>
      <relation name="wikidata" active="https://dracor.org/entity/u000031" passive="http://www.wikidata.org/entity/Q136190748"/>
    </listRelation>
  </standOff>
    <text>
    <front>
      <castList>
        <head>Особи драми</head>
        <castItem>Всеволод, князь.</castItem>
        <castItem>Ростислав, син Хрудоша.</castItem>
        <castItem>Ратибор, син Стаглава.</castItem>
        <castItem>Мирослава, сестра Ростислава,</castItem>
        <castItem>Лабій, Гарій, Палій – розбійники.</castItem>
        <castItem>Стригонь, із дружини Ратибора.</castItem>
        <castItem>Селянин.</castItem>
        <castItem>Старшини військовії.</castItem>
        <castItem>Селяни.</castItem>
        <castItem>Воїни.</castItem>
        <castItem>Дворяни.</castItem>
        <castItem>Народ.</castItem>
        <castItem>Слуги і посланці.</castItem>
      </castList>
    </front>
    <body>
      <div type="act">
        <head>Дія перва</head>
        <div type="scene">
          <head>Ява перва</head>
          <stage>Поле битви, покрите трупами, музика військова, воїни без ладу вертають з погоні з ознаками побіди.</stage>
          <sp who="#pervyj_voyin">
            <speaker>Первий воїн</speaker>
            <p>Га, то був день гарячий, то була робота за всі попереднії часи!</p>
          </sp>
          <sp who="#vtoryj_voyin">
            <speaker>Вторий воїн</speaker>
            <p>Га, але ж бо і враг, біс його матері, напружив в послідній раз всі свої сили, так, як той тур, що ще послідній раз напружить карк і грізно спустить роги, заки острий топір не позбавить го сили навсегда.</p>
          </sp>
          <sp who="#pervyj_voyin">
            <speaker>Первий воїн</speaker>
            <p>Отсе правда, тепер лежить враг, як той тур простертий, і, певно, годі буде му ще раз піднестися против нам. Але і князь наш, хоч старий, а таки ще не остила старому кров в жилах! Як молодець, увивається, – всюди го повно, всюди грімко роздається його слово, а з словом і відвага і віра в побіду вступає в серця воїнів. Таких владітелів дай, боже, до віку, а певно земля наша зацвіте і взнесеться пострахом для ворогів, а підпорою і обороною всім чесним і утисненим.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Брате, видиш, мені якось не може ся в голові помістити, яким світом наш князь такої сили міг набрати і з такою певностію себе уганятися помежи списами ворогів з одного кінця лінії бойової на другий.</p>
          </sp>
          <sp who="#pervyj_voyin">
            <speaker>Первий</speaker>
            <p>Бог рятував го очевидно на дальшу славу і на наше благо.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Ні, кілько я днесь видів, того годі поняти! Я стояв на лівім крилі, напротив котрого були найслабіші відділи ворогів. Ми кинулись на них і за чверть години розбили-сьмо їх так, що більша їх половина лягла, решта пирсла вітром по полю. Нараз, коли наміряєм ударити в осередок вражої сили, вирвався проти нас відділ вражої кінноти із лісу, о котрий наше ліве крило було оперлося. Наш відділ, неприготований, змішався і почав уже уступати, коли нараз посеред густого граду стріл показався старий наш князь. Пізнали-сьмо го по блищачім шоломі, хоч навкруг тиснули го враги. «Діти, – крикнув він, – діти, наперед!» І в одній хвилі така відвага, така запам’ятала сила вступила в наші серця, що ми кинулись на врагів і як стій увільнили з-межи них старого князя, а цілий кінний ворожий відділ пішов врозтіч. Тоє героїчне діло князя перехилило побіду на нашу сторону, бо тепер ми цілою силою грянули на осередок ворогів і взяли їх з двох сторін в два огні.</p>
          </sp>
          <sp who="#pervyj_voyin">
            <speaker>Первий</speaker>
            <p>Не менше і я, товаришу, переконався в нинішній борбі, як видимо рука божа над нашим князем спочиває. Бо що то, посеред найзатятшої різні де глянеш, там він – і провадить, і сам рубає, і заохочує, аж доки напруженим нашим силам не удалось переперти і зламати ворога.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Але чув-єм, що князь ранений.</p>
          </sp>
          <sp who="#pervyj_voyin">
            <speaker>Первий</speaker>
            <p>Так, при самому кінці, коли уже пополох своїми вовчими очима блиснув межи вражими рядами, трафила го стріла в ногу і п’ять із наших воїнів винесло го із побойовища.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Де ж тепер ся обертає? Чи єсть межи військом?</p>
          </sp>
          <sp who="#pervyj_voyin">
            <speaker>Первий</speaker>
            <p>Не знаю, але чув-єм, що го мали нести до найближчої хати, котра туй має бути за лісом.</p>
          </sp>
          <stage>За сценою гамір і крик воїнів.</stage>
          <p>Що се таке? Якийсь змішаний крик ходить по відрядах.</p>
          <sp who="#tretij_voyin">
            <speaker>Третій воїн</speaker>
            <stage>(входить).</stage>
            <p>Гей, товариші, чи ви не виділи де князя, чи не знаєте, де він обертається?</p>
          </sp>
          <sp who="#pervyj_voyin">
            <speaker>Первий</speaker>
            <p>Або ж не занесено го до найближчої хати ось тут за лісом?</p>
          </sp>
          <sp who="#tretij_voyin">
            <speaker>Третій</speaker>
            <p>Власне вернув відряд, висланий за князем. Перешукали не тільки тую хату, но інниї, всі, які лиш ся ту в окрестності поблизу находять, – а князя і сліду ніт.</p>
          </sp>
          <sp who="#vtoryj_voyin">
            <speaker>Вторий</speaker>
            <p>О боже!</p>
          </sp>
          <sp who="#pervyj_voyin">
            <speaker>Первий</speaker>
            <p>Ох, так тяжко бог нас не укарає, щоби нас мав позбавляти отця в сам час, коли найбільша слава вінцем оплела його чоло!</p>
          </sp>
          <sp who="#vtoryj_voyin">
            <speaker>Вторий</speaker>
            <p>Ні, товаришу, то не може бути, – князь наш мусить бути десь в окрестності!</p>
          </sp>
          <stage>Новий сумний зглушений крик воїнів за сценою.</stage>
          <p>Га, чи чуєте? Що се за знак? Чи се не враги?</p>
          <sp who="#pervyj_voyin">
            <speaker>Первий</speaker>
            <p>Чи не яке нове нещастя?</p>
          </sp>
          <sp who="#chetvertyj_voyin">
            <speaker>Четвертий воїн</speaker>
            <stage>(впадає).</stage>
            <p>Товариші, браття! Нещастя, тяжке нещастя!</p>
          </sp>
          <sp who="#pervyj_voyin #vtoryj_voyin #tretij_voyin">
            <speaker>Всі</speaker>
            <p>Що, що за нещастя? Говори!</p>
          </sp>
          <sp who="#chetvertyj_voyin">
            <speaker>Четвертий.</speaker>
            <p>Князь наш загиб, князь наш убитий!</p>
          </sp>
          <sp who="#vtoryj_voyin">
            <speaker>Вторий</speaker>
            <p>Де, од кого? Відкіля се знаєш?</p>
          </sp>
          <sp who="#chetvertyj_voyin">
            <speaker>Четвертий</speaker>
            <p>Послухайте, товариші, нещасної вісті. Воїни, котрі вислані були, щоби одшукати князя, не найшовши го нігде в селянських хатах, розділилися. Одні пішли перешукувати дальше слободи поблизькі, а другі рушили в ліс. Довго вони блукали дебрами і гущавинами, вкінці прийшли аж до руїн старого замчища на скалі серед лісу. Ту під скалою увиділи воїнів, що мали князя завести в безпечну хату, побитих, а по князю ані сліду не найшли. Перешукали всі дебрі і потоки, цілі руїни замкові, а нич, ані полики не подибали!</p>
          </sp>
          <sp who="#pervyj_voyin">
            <speaker>Первий</speaker>
            <p>О боже-боже, яка ж могла бути судьба нашого князя, нашого батька, начальника і защитника?</p>
          </sp>
          <sp who="#chetvertyj_voyin">
            <speaker>Четвертий</speaker>
            <p>Бог се один знає, чи убили го вороги, або взяли в плін, чи що ся інного з ним стало?</p>
          </sp>
          <sp who="#vtoryj_voyin">
            <speaker>Вторий</speaker>
            <p>Га, але ж вороги побиті і розігнані – відки ж би ся там взяли?</p>
          </sp>
          <sp who="#tretij_voyin">
            <speaker>Третій</speaker>
            <p>Хто знає, може яка їх шайка там стояла на засідці, або…</p>
          </sp>
          <sp who="#pervyj_voyin">
            <speaker>Первий</speaker>
            <p>Ох, але яка ж тепер буде судьба нашого краю? Князь не оставив наслідників, не виявив своєї послідньої волі, хто поведе нас на дальші бої, хто сильною рукою буде правити державою і народом?</p>
          </sp>
          <stage>Бубни і сумна музика за сценою.</stage>
          <sp who="#vtoryj_voyin">
            <speaker>Вторий</speaker>
            <p>Ходім, браття, – старшина скликає раду військову.</p>
          </sp>
          <sp who="#pervyj_voyin">
            <speaker>Первий</speaker>
            <p>Ой, тепер, тепер нам просити бога, щоби натхнув наші серця і серця всіх товарищей наших згодою і єдностію, щоби вражда і незгода не роздирали нашої землі так, як те діялось перед Всеволодом.</p>
          </sp>
          <stage>Відходять.</stage>
        </div>
        <div type="scene">
          <head>Ява втора</head>
          <stage>Багата кімната в домі Хрудоша.</stage>
          <stage>Ратибор сам ходить неспокійний по кімнаті.</stage>
          <sp who="#ratybor">
            <speaker>Ратибор</speaker>
            <p>Отець мій старий сам рушив на війну, я ту остався, щоби вилічитися із рани, одержаної в попередній війні, – ох, я нещасливий! Від отця вістей ніт, моя рана загоїлася; тільки ж в моїм біднім серці нова і тяжка рана, котру не так легко згоїти! Але пощо ж гризтися і боротися з думками, котрі і так мене не уб’ють, пощо притлумляти серце, коли воно і так не ворог мні? Яка ж ту перешкода може перепиняти моє щастя? Батьки наші рівні славою, заслугою і родом, приятелі відмалу, певно, тільки чекають на згоду наших серць, щоби і руки наші в один вічний вінець щастя і радості сплести. Ох, Мирославо! Яке миле ім’я твоє, а твої очі зовсім противно свідчать, коли ти мене, першого борця сього краю, побілила і зв’язаного повабом своїх [очей] при ногах своїх положила! Так-так! Від твого серця, від твого слова все тепер залежить, моє щастя, моє життя! Жду на рішеніє своєї судьби із твоїх уст рожевих… (По хвилі.) Га, чую хід легкий, мов хід вітру по фалях, – то вона, то її нога дрібна так воздушно ступає. Ох, як моє серце голосно б’є, – бідне серце моє! Не знало ти тривоги перед лісом спис вражих, перед грізним лицем їх желізних полків, аж днесь, аж ту тобі довелось задрожати! Ох, хвиля близька, ні, я не могу їй оком в око глянути, я мушу ту хвилину розширити, зблизити, но і оддалити!.. Гов, сховаюся за тую тапету – первий і послідній раз підслухаю її тайнії думки!</p>
            <stage>(Ховається за тапету.)</stage>
          </sp>
          <sp who="#myroslava">
            <speaker>Мирослава</speaker>
            <stage>(входить, оглядаючись).</stage>
            <p>Ні, ту його ніт! Добре, що го ту нема, – рада-м сама хвильку побути, серце моє так повне, так тяжке, таке якесь сльозне, а знов таке веселе і летуче! Але де він обертається? Чи не відновилася його рана?.. Е, ні-ні, він вже здоров, здоров, тільки якийсь невеселий… Чи в нього і в душі була рана, а не згоїлася враз з раною тіла?.. А я чула, що рани душі, рани серця не скоро гояться!.. Ех, дурна я, як же ж душу мож зранити?.. Але що йому таке? Хоч виздоровів, то все єще такий марний, так вздихає, мовчить і ходить… я го кілька разів хотіла запитати, що йому таке, але як подивиться на мене тим своїм темним, блискучим оком, то мені аж якось лячно, якось… а прецінь так мило, так любо, мені ся бачить, що в тім жарі його ока бачу цілу його душу і читаю в ній – що? Ех, куди я залетіла, ото була би-м готова сказати неправду!.. Бо, прошу я кого, чи то може бути, щоби я… Га, а єсли би і так?.. Як? Я би мала його… любити?.. Ох, яке се слово дивне – я його якось так і боюсь і встидаюсь, а чому воно так мені дзвенить в серці, мов срібний дзвінок, так солодко пливе в душі, мов вода потічка літом по зелених скляних камінцях!.. Я любити Ратибора?.. О, то красно, але… Але якби він о тім дізнався, – ох, боже, я би му не сміла перед очі показатися!</p>
          </sp>
          <sp who="#ratybor">
            <speaker>Ратибор</speaker>
            <stage>(виходить і стає неспостережен за нею).</stage>
            <p>Чи доправди так, хороша Мирославо? Га-га-га, то-м зловив птичку в її власні силька!</p>
          </sp>
          <sp who="#myroslava">
            <speaker>Мирослава</speaker>
            <p>Ох, ви ту! Ви, Ратиборе! Чи ж годиться підслухувати чужії думки? Чи того учить рицарська відвертість і права чеснота? Ідіть-ідіть, того-м ся не сподівала по вас!</p>
          </sp>
          <sp who="#ratybor">
            <speaker>Ратибор</speaker>
            <p>Мирославо, даруйте мою смілість попередню, даруйте і теє, що вас буду тепер просити!</p>
          </sp>
          <sp who="#myroslava">
            <speaker>Мирослава</speaker>
            <p>А, так, дарувати вам таку зраду? Ще й слухати вашої мови? Ідіть, ідіть собі, я не хочу з вами нич мати вспільного! Ото ми, ще слухати вашої просьби!.. Но говоріть же, о що вам іде.</p>
          </sp>
          <sp who="#ratybor">
            <speaker>Ратибор</speaker>
            <p>Мирославо, повторіть тоє слово, котре щаслива хвиля дозволила мені підхопити з ваших уст!</p>
          </sp>
          <sp who="#myroslava">
            <speaker>Мирослава</speaker>
            <stage>(плаче).</stage>
            <p>Ох, боже мій! Рицарю Ратиборе, чим же я вам завинила, що ви так без милосердія ругаєтеся над моїм бідним серцем? Чули-сьте припадком мову мого серця, пощо ж вам ще глибше роздирати мою рану? Ідіть від мене, не раніть мя своїм поглядом, не кладіть мя живу в могилу! Віддаліться, я ту остану з сльозами і з своїм горем і умру без нарікання на вас, але забути вас не зможу!</p>
          </sp>
          <sp who="#ratybor">
            <speaker>Ратибор</speaker>
            <stage>(кидається перед нею на коліна).</stage>
            <p>Ангеле мій, світла зоре душі моєї, ох, дякуй моєму підступові і тій щасливій хвилині, котра підшепнула мені тебе підслухати! Серце моє, повтори теє святе слово – воно рішило мою судьбу, моє щастя! Скажи, скажи: «Люблю тя, Ратиборе!»</p>
          </sp>
          <sp who="#myroslava">
            <speaker>Мирослава</speaker>
            <p>Рицарю, чи ж се місце для вас – при ногах женщини, місце для того, перед котрим дрожать вороги, на котрого, як на свою надію і підпору в будучності, глядить отечество?</p>
          </sp>
          <sp who="#ratybor">
            <speaker>Ратибор</speaker>
            <p>Ні, ні, не мені то приписуй, що я у ніг твоїх, – те твоя вина! Мирославо, світе мій, повтори теє солодке слово: «Люблю тя!» Скорше не встану, аж не вчую мову твого серця.</p>
          </sp>
          <sp who="#myroslava">
            <speaker>Мирослава</speaker>
            <p>Люблю тя, люблю, Ратиборе! Цілим серцем і цілою душею люблю тя, мій рицарю, мій княже!</p>
            <stage>(Цілує і відбігає.)</stage>
          </sp>
          <sp who="#ratybor">
            <speaker>Ратибор</speaker>
            <p>О боже, чим я заслужив на теє щастя? Вона любить мя, душа моя отвирається широко, море світла розливається круг мене, тихо, спокійно розливається широка небесна гармонія щастя і любві круг мене, мої очі блудять по тім вічнім світі, осліплені блиском небес, а всюди-всюди вона, її лице, її око, її голос – вона всюди! Боже, тепер, тепер удар горем яким грудь мою, щоби надмір щастя не убив мене, щоби я ошоломлений не упав із тої висоти, на котрій моє серце само дрожить і жахається!</p>
          </sp>
          <stage>Стригонь входить.</stage>
          <sp who="#stryhon">
            <speaker>Стригонь</speaker>
            <p>Пане мій!</p>
          </sp>
          <sp who="#ratybor">
            <speaker>Ратибор</speaker>
            <stage>(спостерігає його).</stage>
            <p>Га, як ся маєш, Стригонь? Відкіля спішиш?</p>
          </sp>
          <sp who="#stryhon">
            <speaker>Стригонь</speaker>
            <p>Із поля битви.</p>
          </sp>
          <sp who="#ratybor">
            <speaker>Ратибор</speaker>
            <p>Які вісті? Яке щастя і здоров’я нашого князя? Що поробляє мій отець?</p>
          </sp>
          <sp who="#stryhon">
            <speaker>Стригонь</speaker>
            <p>Пане мій, вістей багато і щасливих, і нещасливих. Князь наш побідив врага, котрий спочатку не хотів прийняти борби, і побив го на прах. Але бог не дав нам цілковитої радості діждати по побіді, бо наш князь загиб десь по битві.</p>
          </sp>
          <sp who="#ratybor">
            <speaker>Ратибор</speaker>
            <p>Що ти говориш? Боже мій, така побіда, чи ж могло що страшнішого край сей спіткати?</p>
          </sp>
          <sp who="#stryhon">
            <speaker>Стригонь</speaker>
            <p>Врага сила зламана, але в нашім війську незгода. Старшини не могли згодитися при виборі нового владітеля і князя. Надвоє розділилися голоси – половина ступила на сторону преславного Стаглава, твого батька, а друга на сторону властителя його дому, Хрудоша.</p>
          </sp>
          <sp who="#ratybor">
            <speaker>Ратибор</speaker>
            <p>Га, і того ж ще було треба! Ох, прощай моє щастя світле, моя доле золотая!</p>
          </sp>
          <sp who="#stryhon">
            <speaker>Стригонь</speaker>
            <p>Сумна дальша вість моя. Отець твій і Хрудош страшно враждують на себе, військо вспирає одного і другого, – хто знає, може, днесь уже там прийшло до братньої борби, до проливання рідної крові!</p>
          </sp>
          <sp who="#ratybor">
            <speaker>Ратибор</speaker>
            <p>О, боже мій, боже! Яка ж наша вина, що ти взяв нам отця, а лишив діти самії на поталу пекельному ворогу, незгоді!</p>
          </sp>
          <sp who="#stryhon">
            <speaker>Стригонь</speaker>
            <p>Ось тобі письмо від батька твого, воно скаже ціль мого приходу. Квапся, пане мій, – кожна хвиля горем грозить, мов градова туча, і може нещасть брем’я кинути на наш край! Я йду приготовляти, що треба.</p>
            <stage>(Відходить.)</stage>
          </sp>
          <sp who="#ratybor">
            <speaker>Ратибор</speaker>
            <p>Ох, ось і кінець щастя мого! Вічна, неізслідима сило, чи ж кожде людське щастя так непостоянне, так никле?</p>
            <stage>(Отвирає лист і читає, ходячи по кімнаті.)</stage>
          </sp>
          <sp who="#myroslava">
            <speaker>Мирослава</speaker>
            <stage>(входить).</stage>
            <p>Ого, мій рицар, видко, в якіїсь глибокії думки затонув, – чи не жалує слів своїх?</p>
          </sp>
          <sp who="#ratybor">
            <speaker>Ратибор</speaker>
            <p>Мирославо, ангеле життя мого, не жалую і ніколи не жалуватиму слова свого і благословити буду, доки жизні моєї, тебе і твої слова, – о, бо вони отворили світ щастя передо мною, вони другий раз мене на світ народили! Але судьба позавидувала нашому щастю, Мирославо, – на хвилю, на хвилю тільки воно блиснуло нам і погасло. Нам тра розстатися!</p>
          </sp>
          <sp who="#myroslava">
            <speaker>Мирослава</speaker>
            <p>Розстатися? Що ж жене тя від мене так скоро? Чи вже прикра тобі моя мова, чи не милий мій вид, чи неприятна моя любов?</p>
          </sp>
          <sp who="#ratybor">
            <speaker>Ратибор</speaker>
            <p>Серце моє, не рани мя тим словом! Отечество і отець кличуть мене – судьба роздерла в тій хвилі наші родини, розділила, може і навсегда, наші дороги! Бувай здорова! Прощай!</p>
          </sp>
          <sp who="#myroslava">
            <speaker>Мирослава</speaker>
            <p>Ратиборе, милий мій, що тая мова має значити? Як їй вірити?</p>
          </sp>
          <sp who="#ratybor">
            <speaker>Ратибор</speaker>
            <p>Читай а узриш! А тепер прощай, прощай, моя світла зоре! Не кажу – навіки, ні! Серце – пророк, серце в тій хвилі говорить мені – ми ще побачимось. Бувай здорова і не забувай мене.</p>
            <stage>(Цілує її і виходить.)</stage>
          </sp>
          <sp who="#myroslava">
            <speaker>Мирослава</speaker>
            <stage>(стоїть хвилю, мов остовпіла).</stage>
            <p>Ратиборе! Ратиборе! Ох, він пішов, він не чує мого голосу! Боже-боже, за що таким страшним громом разиш мою душу, котра одну лиш до сього часу хвилю щастя зазнала? Де ти, милий мій, пощо ти кидаєш мя, оглушивши мою душу громом страшної вісті? Судьба, кажеш, роздерла наші родини і дороги наші розділила! Ох, що мені судьба – любов і її силу переможе! Що мені роздор наших родин – любов назад го вирівняє, сльози доми наші споять і знітують, крапля і камінь розсадить!</p>
            <stage>(Відходить.)</stage>
          </sp>
        </div>
        <div type="scene">
          <head>Ява третя</head>
          <stage>Інша кімната в палаті Хрудоша.</stage>
          <sp who="#rostyslav">
            <speaker>Ростислав</speaker>
            <stage>(сам).</stage>
            <p>Га, коли я діжду тої хвилі! П’ять літ уже напружаю цілу силу свого духу і своєї надії, а той старець, мов камінна статуя, триває і триває, жиє і жиє, і ще до того так, якби ніколи не гадав умирати! Але ні, Ростиславе, хвиля ще, кілька днів, місяців, а судно желаній і надій твоїх приплине до блищачого, вічно зеленого і вічно хорошого берега! Поглянь лиш, Всеволод – старець, непрестаннії труди, бої і небезпеченства мусять знищити його желізне здоров’я так, як ржа і сталь нищить, – а зрештов, хто знає, чи вже і тепер престол не плаче за своїм князем!.. А в такім разі, хто ж достойніший його засісти, як твій отець, як ти? Надіє, мовлять, ти звіднича, – ех, єсли би ти звела мене в тих моїх замислах, єсли би ти на теє лишень од молодості показувала моєму серцю золотий престол, корону, власть широку і славу, щоби на тортури ожидання розтягнути мого духа і вплести серце в кровавляче колесо непевності, – ох, єсли би ти мене звела, – я, я би власне серце роздер і кинув тобі в лице, я би не міг стояти, але, падучи, я би як грім знищив все, що би мені стало в дорозі! Але ні-ні, я певний свого! Ворожка не дарма мені ворожила золоту корону – я засяду на тім престолі! Але чому душа моя дрожить якось на вид Ратибора? Той чоловік тривогою якоюсь мя поїть, відколи ворожка мені і йому разом ворожила княжеський престол! А сестра моя, бачу, якось непомалу до нього липне!.. Чи той чоловік, вічно замислений і вічно сумуючий, не носить в душі якої чорної думки, котра би могла мене позбавити того єдиного цвіту – надії?.. Але ні-ні, я Ратибора знаю од дитинства – дурний він, не піднесе ока свого вгору, ані крил ко хмарам, ані духа до власті княжої! А хоч би і хотів – через сестру і її любов багато дасться зробити, a «quae medicamenta non sanant, ferrum sanat»</p>
            <stage>(Ходить.)</stage>
          </sp>
          <stage>Пауза.</stage>
          <sp who="#voyin">
            <speaker>Воїн</speaker>
            <stage>(входить).</stage>
            <p>Владітелю, ось вам важне письмо від вашого отця.</p>
          </sp>
          <sp who="#rostyslav">
            <speaker>Ростислав</speaker>
            <p>Яким владітелем ти мене звеш?</p>
          </sp>
          <sp who="#voyin">
            <speaker>Воїн</speaker>
            <p>Як же назву сина князя сього краю?</p>
          </sp>
          <sp who="#rostyslav">
            <speaker>Ростислав</speaker>
            <p>Князь сього краю, Всеволод, не має синів.</p>
          </sp>
          <sp who="#voyin">
            <speaker>Воїн</speaker>
            <p>Земля тая – вдова по Всеволоді, а престол княжий заридав по тім, котрий на нім сидів.</p>
          </sp>
          <sp who="#rostyslav">
            <speaker>Ростислав</speaker>
            <p>Що говориш? Га, прецінь, прецінь раз-єм… (Гамується.) О вічний боже, де ж сліз набере моє серце, щоби оплакати страту так доброго, славного і хороброго князя?</p>
          </sp>
          <sp who="#voyin">
            <speaker>Воїн</speaker>
            <p>Ніт часу до сліз, владітелю. Отець твій, князь теперішній, за згодою більшої часті війська вибраний, пише до тебе отсе письмо і велить сейчас в путь вибиратися до табору. Я ту з розказом, щоби якнайскоріше тебе провести.</p>
          </sp>
          <sp who="#rostyslav">
            <speaker>Ростислав</speaker>
            <p>Говориш, найбільша часть війська, – за ким же пішла решта?</p>
          </sp>
          <sp who="#voyin">
            <speaker>Воїн</speaker>
            <p>За Стаглавом, отцем Ратибора, котрий, чув-єм, має ту також бути.</p>
          </sp>
          <sp who="#rostyslav">
            <speaker>Ростислав</speaker>
            <p>Іди і вели слугам готовити, що треба до дороги, – я сейчас спішу.</p>
            <stage>Воїн відходить.</stage>
            <p>Ворожки слова сповняються – престол золотим світлом блискає уже зблизька до мене!</p>
            <stage>(Читає лист.)</stage>
            <p>Ох, а ще того було потреба! Предчувство моє не завело мя – той Ратибор з своїм клятим отцем мені влазить в дорогу! Га, я сього не можу терпіти! Престол мусить узріти мя своїм паном, корона мусить світлим вінцем обвитись круг мої голови! Я маю право, більше право до неї, як Ратибор. Я ж мучивсь, страдав і сподівався так довго, а він одразу мав би зірвати золотий овоч! Ні, що ми в дорозі стає, усунути!</p>
            <stage>(Дзвонить сильно.)</stage>
            <stage>Слуга входить.</stage>
            <p>Зови ми сюда рицаря Ратибора!</p>
          </sp>
          <sp who="#sluha">
            <speaker>Слуга</speaker>
            <p>Рицар Ратибор недавно забрався і сквапно поїхав з якимсь другим воїном!</p>
          </sp>
          <sp who="#rostyslav">
            <speaker>Ростислав</speaker>
            <p>Рушай.</p>
          </sp>
          <stage>Слуга відходить.</stage>
          <p>Ох, запізно! Нещасна година! Знов щастя мов на вістрі меча! Але ні, воно мусить мені служити, мусить за моїми слідами ступати, мусить, бо я в нього вірю кріпко, мусить, бо я так хочу, – а воно знає, яка єсть сильна воля чоловіка! Ратибор і отець його мусять упасти, престол буде мій! Скорше, Ростиславе, скорше наперед, хвиля кожда дорога – час уходить, а з ним і життя! Лиш той жив, хто користав з життя!</p>
          <stage>(Відходить.)</stage>
        </div>
        <div type="scene">
          <head>Ява четверта</head>
          <stage>Ніч місячна. Ліс. Взаді сцени скала і руїни старого замчища. Перед скалою ватра палає. Лабій і Гарій стоять коло ватри, оперті о дерева.</stage>
          <sp who="#harij">
            <speaker>Гарій</speaker>
            <p>Га, то був день нічого, такі не всегда притрафляються!</p>
          </sp>
          <sp who="#labij">
            <speaker>Лабій</speaker>
            <p>Ей, ще не знати, що нам з того буде! А що ж, Гарію, трупи спрятані?</p>
          </sp>
          <sp who="#harij">
            <speaker>Гарій</speaker>
            <p>До суду безпечні! Гм, але старий рицар, котрого-сьмо живого взяли в плін, не знати, чи принесе нам яку користь!</p>
          </sp>
          <sp who="#labij">
            <speaker>Лабій</speaker>
            <p>То моя річ. Скоро го лишень Палій вилічить із рани, сподіваюся добре го вицідити. То мусить бути якась велика риба – знатно по зброї і по клейнотах, котрі-сьмо при нім понаходили.</p>
          </sp>
          <sp who="#harij">
            <speaker>Гарій</speaker>
            <p>Ей, Лабію, Лабію, аби ми собі ще з тим старим не наробили якої пені! Чи не бачив-єсь, кілько воїнів, як псів, вчора за ним по лісу шукало?</p>
          </sp>
          <sp who="#labij">
            <speaker>Лабій</speaker>
            <p>Га, але скажи, чи не безпечний він у нас? Най си шукають, кілько хочуть, – не їх голова найти го в кам’яній кімнаті, де-сьмо го затащили. А зрештов глядіть на тую річ, як хочете, – все-таки він буде нам вдячний, що го вилічимо, – прецінь му кривди не буде у нас ніякої!</p>
          </sp>
          <sp who="#harij">
            <speaker>Гарій</speaker>
            <p>А де наш Палій?</p>
          </sp>
          <sp who="#labij">
            <speaker>Лабій</speaker>
            <p>Пішов десь збирати зілля до ясного місяця на лік для старого, а з ним другі два пішли збирати яке інше зілля на страву для нас самих.</p>
          </sp>
          <stage>Чути протяглий свист.</stage>
          <p>Ого, наші нічні птахи!</p>
          <stage>(Свище.)</stage>
          <sp who="#dva_rozbijnyky">
            <speaker>Два розбійники</speaker>
            <stage>(входять, ведучи селянина).</stage>
            <p>Го-го! Здорові, браття! Ось один із денних воробців, що заблукався і не міг завидна трафити до гнізда! Привели-сьмо го сюди, ватажку, абись му показав, куди мав іти. А може, удасться і разом переробити м’яке желізо на сталь – єднако-сьмо нині стратили Різника!</p>
          </sp>
          <sp who="#labij">
            <speaker>Лабій</speaker>
            <stage>(до селянина).</stage>
            <p>Відкіля ти?</p>
          </sp>
          <sp who="#seljanyn">
            <speaker>Селянин</speaker>
            <p>З поблизької слободи.</p>
          </sp>
          <sp who="#labij">
            <speaker>Лабій</speaker>
            <p>А що за один?</p>
          </sp>
          <sp who="#seljanyn">
            <speaker>Селянин</speaker>
            <p>Ат собі бідний хлібороб. Будьте ласкаві, ватажку, не задержувати довго і справити на дорогу, бо я в тих ваших анафемських гусниках готов другий раз заблудити!</p>
          </sp>
          <sp who="#labij">
            <speaker>Лабій</speaker>
            <p>А куди ж тя нечиста сила носить так допізна?</p>
          </sp>
          <sp who="#seljanyn">
            <speaker>Селянин</speaker>
            <p>Та… я… та… я… (До себе.) Гм, якісь клято хижі птахи, готові і шкіру здерти з чоловіка. Чи сказати їм правду?</p>
          </sp>
          <sp who="#labij">
            <speaker>Лабій</speaker>
            <p>Но, чого ж стоїш і щось під носом муркотиш, як кіт над салом? Кажи, куди і пощо волочишся?</p>
          </sp>
          <sp who="#seljanyn">
            <speaker>Селянин</speaker>
            <stage>(до себе).</stage>
            <p>Погди, не туди зроблю! (Голосно.) Та… я, та… я, прошу ласки вельможного пана ватажки, я ходив по лісу за дровами.</p>
          </sp>
          <sp who="#harij">
            <speaker>Гарій</speaker>
            <p>А де ж маєш сокиру?</p>
          </sp>
          <sp who="#seljanyn">
            <speaker>Селянин</speaker>
            <p>Та… я, прошу милості вашої, загубив, блукаючи по тих клятих гущавинах!</p>
          </sp>
          <sp who="#labij">
            <speaker>Лабій</speaker>
            <p>Але ти, прошу милості, циганиш, ти брешеш, братику! Ти зрадник і прийшов-єсь сюда, щоби нас вислідити і видати в руки псам кровавим! Хлопці, на осику з ним!</p>
          </sp>
          <sp who="#seljanyn">
            <speaker>Селянин</speaker>
            <p>Ох, браття, батьки, помилуйте, не погубляйте душі невинної! Я, клянуся богом святим, не жаден зрадник, я вам желаю всякого щастя і добра, лиш будьте ласкаві, не погубляйте невинної душі, не осирочуйте моїх діток! Що ж вони, бідні, будуть починати без мене на широкім світі?</p>
          </sp>
          <sp who="#harij">
            <speaker>Гарій</speaker>
            <p>Ватажку, пустім того плаксу, ще готов зносатіти! Най біжить!</p>
          </sp>
          <sp who="#labij">
            <speaker>Лабій</speaker>
            <p>Ба-ба, тепер, в таких часах! Не мож, Гарію! Хто знає, що під тов шкіров за чорт сидить, – треба стеречися, наша дорога ховзька вельми!</p>
          </sp>
          <sp who="#harij">
            <speaker>Гарій</speaker>
            <p>Га, то що ж з ним робити?</p>
          </sp>
          <sp who="#labij">
            <speaker>Лабій</speaker>
            <p>Затащіть го в печеру, що обіч тої, де старий, дайте му там що жерти і най сидить до завтра – потім увидимо, що з ним ділати.</p>
          </sp>
          <sp who="#seljanyn">
            <speaker>Селянин</speaker>
            <stage>(до себе).</stage>
            <p>Обіч тої, де старого, – ого! (Голосно.) Батьку ласкавий, ватажку славний, помилуйте, пустіть бідного чоловіка, не знущайтеся над невинним!</p>
          </sp>
          <sp who="#labij">
            <speaker>Лабій</speaker>
            <p>Рушай, де ти кажеться, бо не в своїй шкірі ходиш!</p>
          </sp>
          <stage>Селянин відходить з двома розбійниками, опираючись.</stage>
          <sp who="#harij">
            <speaker>Гарій</speaker>
            <p>Що ж гадаєш з тим налибуватим робити? Пощо-сь го велів таскати в діру – готов ще наробити якої комедії?</p>
          </sp>
          <sp who="#labij">
            <speaker>Лабій</speaker>
            <p>Треба го пильнувати – задержім го ту, доки ще війська в поблизькості, бо сли знає наше місце, готов на карк велику пеню спровадити! Ходім подивитися, що наш старий поробляє, – небавом і Палій з ліками прибуде.</p>
            <stage>(Відходить.)</stage>
          </sp>
        </div>
        <div type="scene">
          <head>Ява п’ята</head>
          <stage>Внутр яскині, освіченої кількома головнями. На постелі із мху лежить Всеволод – нога обв’язана, обіч нього на камінній стіні його зброя.</stage>
          <sp who="#vsevolod">
            <speaker>Всеволод</speaker>
            <p>Побіда і нараз таке нещастя! Боже, неізслідимі твої дороги! Я ту межи тими викидьками чоловічества, жизнь моя в їх руках, а там мої воїни, мій народ, мої приятелі в тяжкій непевності, тривозі, ох, а може і в незгоді, в братобійчій борбі о власть і престол! Боже мій, боже мій, твоя воля свята, але дозволь, о отче, щоби тая чаша страданій пройшла мимо мене! Ні-ні, я нехай загину, на мене спусти цілу тяжесть руки своєї, на мене вилий повну чашу гніву свого, лиш народ мій, лиш край мій збав! Дай му найти щирого сина з-межи синів своїх, котрий би високов думкою, любвою горячою і сильнов рукою кораблем вспільного блага кермував межи бурливими фалями незгоди, зависті і вражди. О боже, дай краю моєму найти мужа, котрий би здужав з твоєю помочію тілько терпіти і так го любити, як я! Або дозволь, дозволь, о отче, мені ще видобутися із сеї ями вовчої, в котру мя твоя рука вложила для випробування мого духу! Дозволь мені ще раз глянути на сей край, моєю кров’ю зрошений, на тую землю, моїми побідами прославлену, – нехай уставлю в ній лад і згоду – а потім забери мя навіки до себе, сли се воля твоя! Но що ж ту тепер діяти? Як заховатися взглядом тих людей? Їм датися пізнати – то смерть очевидна, бо зла совість боїться і тіні справедливості. Боже, спусти на мене духа розуму, щоби я пізнав дорогу, куди мені ступати в тій тяжкій хвилі. Але ось чути кроки – се вони ідуть!</p>
          </sp>
          <stage>Входять Гарій, Лабій і Палій.</stage>
          <sp who="#labij">
            <speaker>Лабій</speaker>
            <p>А Гривко стоїть на стражі?</p>
          </sp>
          <sp who="#harij">
            <speaker>Гарій</speaker>
            <p>Стоїть.</p>
          </sp>
          <sp who="#labij">
            <speaker>Лабій</speaker>
            <p>Треба пильнуватися в тих небезпечних часах. А що, старче, яке здоров’я?</p>
          </sp>
          <sp who="#vsevolod">
            <speaker>Всеволод</speaker>
            <p>Сину, у кого душа терпить, той не пам’ятає на страданія тіла, у такого не скоро гояться рани в тілі і кості!</p>
          </sp>
          <sp who="#labij">
            <speaker>Лабій</speaker>
            <p>А що ж тобі в душі долягає, старче? Скажи, – може, і на тоє найдеться у нас рада?</p>
          </sp>
          <stage>Палій тим часом перев’язує рану Всеволода і прикладає зілля.</stage>
          <sp who="#vsevolod">
            <speaker>Всеволод</speaker>
            <p>Ох, на мою рану не так легко найти ліку, принаймні, ви го мені не дасте!</p>
          </sp>
          <sp who="#labij">
            <speaker>Лабій</speaker>
            <p>Але скажи, старий, скажи, що ти долягає!</p>
          </sp>
          <sp who="#vsevolod">
            <speaker>Всеволод</speaker>
            <p>Оставте мя в спокої, сон мя ломить. Як буду здоров, скажу вам, – тепер добраніч!</p>
            <stage>(Відвертається і засипляє.)</stage>
          </sp>
          <sp who="#labij">
            <speaker>Лабій</speaker>
            <p>Добраніч ти, старче! А що, Палію, як рана?</p>
          </sp>
          <sp who="#palij">
            <speaker>Палій</speaker>
            <p>Зовсім нич небезпечного! Вскорі буде здоров! У старого ще здоров’я що ану – може мати ще надію, що подихає ще немало літ!</p>
          </sp>
          <sp who="#labij">
            <speaker>Лабій</speaker>
            <p>Що се такого, товариші, що я таке якесь почитання чувствую взглядом того рицаря, що нич не можу му одмовити, – жадним острим словом не можу до нього відізватися. Бачте, як спокійно заснув, – лиш по зморщинах високого чола видно, що якіїсь думки глибокії, якіїсь тяжкії старання снуються по його голові і тяжким кроком ступають по його душі.</p>
          </sp>
          <sp who="#harij">
            <speaker>Гарій</speaker>
            <p>Ех, мене там його думки і його високе чоло тілько обходить, що та п’ята нога! От сли би окуп за нього дістати багатий, то це би мя далеко більше обходило! Бувай здоров, ватажку, і ти, Палію, – я поїду ід Гривкові на вартівницю, – може, му ся там самому сараці кучить стояти.</p>
            <stage>(Відходить.)</stage>
          </sp>
          <sp who="#palij">
            <speaker>Палій</speaker>
            <p>Лабію, ватажку, ти, бачу, знов щось глибоко задумався! Якийсь ти дивний чоловік! Через тілький час не можеш позбутися тих дитинних думок!</p>
          </sp>
          <sp who="#labij">
            <speaker>Лабій</speaker>
            <p>Ох, товаришу, коби ти знав, кілько я боровся з ними, кілько крові серцем пролляв, – а вони, всегда свіжі і молоді, невинно а сумно, мов діти, несені на смерть, поглядають на мене!</p>
          </sp>
          <sp who="#palij">
            <speaker>Палій</speaker>
            <p>Кинь їх і розбий о скалу, коли тя мучать! Будь мужем і ступай сміло дорогов, котру-сь сам собі вибрав, – чи то рожі, чи терня під твоїми ногами! Виділи очі, що вибирали, – тепер годі плакати!</p>
          </sp>
          <sp who="#labij">
            <speaker>Лабій</speaker>
            <p>Ох, Палію-Палію, як же ж ти немилосердно роздираєш рану, ще не згоєну в моїй душі! Коли я ще в світі жив і в людях видів своїх братей, а придивившися, найшов ворогів, – тогда, ох боже! прийшли ми до голови чорнії мислі, я прокляв себе і весь світ і кинувся на тую дорогу, котров ступаю! Я думав, що теє море горесті, ненависті і погорди, котров я палав к людям, ніколи не вичерпається – но, ох, небавом пізнав я, що го вже не стало в душі! Я пізнав свою сліпоту, але ох, тепер лячно ми поглянути назад, лячно поглянути перед себе! Та і ту, і всюди пропасть, ганьба і згуба, куди ж повернутися?</p>
          </sp>
          <sp who="#palij">
            <speaker>Палій</speaker>
            <p>Муж хоробрий глядить тільки наперед, а за поглядом і крок свій править.</p>
          </sp>
          <sp who="#labij">
            <speaker>Лабій</speaker>
            <p>Нещасний, твої слова вже ми обридли! Куди ж заведе мя тая дорога?</p>
          </sp>
          <sp who="#palij">
            <speaker>Палій</speaker>
            <p>Туди, куди і інних многих завела!</p>
          </sp>
          <sp who="#labij">
            <speaker>Лабій</speaker>
            <p>Але чи ніт жадного рятунку? Слухай, Палію, в тобі найшов я щире серце, послухай моїх думок. Що би то було, єсли би ми з тим старим, скоро виздоровіє, уйшли із тих пущ, стали у нього на службу і зачали чесним способом дороблятися вартості життя?</p>
          </sp>
          <sp who="#palij">
            <speaker>Палій</speaker>
            <p>А що ж товариство?</p>
          </sp>
          <sp who="#labij">
            <speaker>Лабій</speaker>
            <p>Боже! Не згадуй ми про тоє джерело мойого нещастя! Всі свої скарби, всі свої кроваві гроші оддам їм!</p>
          </sp>
          <sp who="#palij">
            <speaker>Палій</speaker>
            <p>Но-но, тільки ти з такими думками на голос не виїжджай! Чекай, аж старий виздоровіє, – а я тим часом подумаю, при спосібності нарадимося!</p>
          </sp>
          <stage>Лабій відходить.</stage>
          <p>Той Лабій якийсь не з повного розуму, чи що! Про мене, я му не буду перешкоджати; щира була душа, най му бог дасть, що му треба, – а по смерті шусть до неба!</p>
          <stage>(Кладеться і гасить головні.)</stage>
          <stage>Заслона спадає.</stage>
        </div>
      </div>
      <div type="act">
        <head>Дія втора</head>
        <div type="scene">
          <head>Ява перва</head>
          <stage>Слідуючий день. Табір. Воїни озброєні ходять купами.</stage>
          <sp who="#pervyj_voyin">
            <speaker>Первий воїн</speaker>
            <p>Боже, боже великий, за що ж така кара на нас?</p>
          </sp>
          <sp who="#vtoryj_voyin">
            <speaker>Вторий</speaker>
            <p>Чи я не казав, що незгода тепер неохибна, що горе в краї нашім настане, хоч внішній ворог покорений? Ось, бачте тепер – два найзнаменитшії нашії граждане, на котрих край наш глядів, як на найсильнішії підпори свої, тепер сягають по корону і незгоди страшний пожар роздувають в краї.</p>
          </sp>
          <sp who="#pervyj_voyin">
            <speaker>Первий</speaker>
            <p>Куди ж ти, до кого ж ти рушаєш?</p>
          </sp>
          <sp who="#vtoryj_voyin">
            <speaker>Вторий</speaker>
            <p>Я до Хрудоша.</p>
          </sp>
          <sp who="#pervyj_voyin">
            <speaker>Первий</speaker>
            <p>Я би радив скорше до Стаглава – то чоловік правий і рицар, якому ніт рівного, а син його Ратибор – то єдиний муж, годен сісти на престол по Всеволоді.</p>
          </sp>
          <sp who="#vtoryj_voyin">
            <speaker>Вторий</speaker>
            <p>І Хрудош не уступає Стаглаву, а Ростислав…</p>
          </sp>
          <sp who="#stryhon">
            <speaker>Стригонь</speaker>
            <stage>(входить).</stage>
            <p>Здорові, товариші! О чім мова?</p>
          </sp>
          <sp who="#pervyj_voyin">
            <speaker>Первий</speaker>
            <p>А, здоров, Стригоню! Ти, бачу, їздив, щоб Ратибора зазвати у табір?</p>
          </sp>
          <sp who="#stryhon">
            <speaker>Стригонь</speaker>
            <p>Так, Ратибор уже ту, чув-єм, що і Ростислав небавом надіспіє, – буде з того щось немале.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Ох, на кроваву борбу заноситься межи тими мужами, що власне повинні були для вспільного блага уступити один другому!</p>
          </sp>
          <sp who="#stryhon">
            <speaker>Стригонь</speaker>
            <p>А за ким же ви стоїте, товариші?</p>
          </sp>
          <sp who="#pervyj_voyin">
            <speaker>Первий</speaker>
            <p>Видиш, Стригоню, і межи нами уже ніт згоди – він до Хрудоша, я до Стаглава, – і роби ж ту, що хоч!</p>
          </sp>
          <sp who="#stryhon">
            <speaker>Стригонь</speaker>
            <p>Браття, послухайте, що я думаю. Князь наш не згиб, бо трупа його ніде не найдено. – то ж моя рада іти нам і по всіх закутинах і закамарниках перешукувати – чи не найдемо де старого князя нашого – а теє, вірте ми, закінчить всяку незгоду в нашім краї!</p>
          </sp>
          <sp who="#vtoryj_voyin">
            <speaker>Вторий</speaker>
            <p>Брате Стригоню, гадка твоя спасительна, коби лиш бог дав їй сповнитися після того, як ти кажеш!</p>
          </sp>
          <sp who="#pervyj_voyin">
            <speaker>Первий</speaker>
            <p>Ба, але ж нас тільки трьох – то буде замало на переможення розличних можливих трудностей!</p>
          </sp>
          <sp who="#stryhon">
            <speaker>Стригонь</speaker>
            <p>Отож ви ідіть і збирайте вірних і чесних товаришів, але робіть те тайно, щоби в посліднім разі нікому не наразитися. Насамперед мусимо перешукати окружнії села, а потім тії ліси, особливо сей, де найдено побитих воїнів, – а чень, бог пощастить нашим наміреніям.</p>
          </sp>
          <sp who="#tretij_voyin">
            <speaker>Третій воїн</speaker>
            <stage>(входить).</stage>
            <p>Ви ту, товариші, стоїте та розмовляєте, а не знаєте, що ся діє у раді.</p>
          </sp>
          <sp who="#pervyj_voyin">
            <speaker>Первий</speaker>
            <p>Що ж там нового? Певно, жадна щаслива новина!</p>
          </sp>
          <sp who="#tretij_voyin">
            <speaker>Третій</speaker>
            <p>Отсе ураджено, щоби наші начальники Хрудош і Стаглав сами через поєдинкову борбу рішили свій спір о владініє.</p>
          </sp>
          <sp who="#vtoryj_voyin">
            <speaker>Вторий</speaker>
            <p>Га, бог прецінь не допустив натепер до кровопролитія загального, хоч і теє, що діється, не зиск нашому отечеству, єсли має утратити одного із найзнаменитших своїх синів.</p>
          </sp>
          <sp who="#stryhon">
            <speaker>Стригонь</speaker>
            <p>Браття, ходім поглянути на сей сумний вид, на другого Етеокла і Полініка, ходім а не забуваймо о своїм ділі!</p>
          </sp>
          <stage>Відходять.</stage>
        </div>
        <div type="scene">
          <head>Ява втора</head>
          <stage>Печера. Селянин ходить неспокійний, прикладаючи раз по раз ухо до стіни.</stage>
          <sp who="#seljanyn">
            <speaker>Селянин</speaker>
            <p>Га, більше щастя не могло мя спіткати! Тепер лиш моя річ видобутися із рук тих пташків, що мя ту запакували! Але де хто би ся був сподівав, щоби вони ся аж на князя полакомили і князя так добре у свою печеру запотарайкали! Але будь що будь, блаженна тота шпара в стіні, котру ми удалося виробити і через котру можу чути все, що вони говорять. Ватажка ще, видко, не злий чоловік, дав би ся переробити, а в небезпеченстві готов ся і сам против чесного свого «товариства» обернути, щоби лиш позискати ласку! Але моя річ видобутися із тої клітки! Ту штука, ту сук! (Ходить, роздумуючи.) Вражі діти пильнують того гаспидського гнізда – і на крилах вилетіти не легко! Га, ждім, що дальше буде! Князь тим часом виздоровіє, а я, чень, найду спосіб вирятувати го із їх рук!</p>
          </sp>
          <sp who="#harij">
            <speaker>Гарій</speaker>
            <stage>(показує голову крізь щілину в повалі печери).</stage>
            <p>А що там, куме? Як вам ся спало? Чи здорово ся встало?</p>
          </sp>
          <sp who="#seljanyn">
            <speaker>Селянин</speaker>
            <p>Ій-богу, чоловіче добрий, пощо вам ся над бідним чоловіком збиткувати? Дайте ви мені чистий спокій і пустіть мя домів!</p>
          </sp>
          <sp who="#harij">
            <speaker>Гарій</speaker>
            <p>Ось вам, куме, снідання – і бувайте ми здорові! А справуйте ми ся ту тихо, то, сли бог дасть видихати, колись си і вас пригадаємо!</p>
            <stage>(Зникає.)</stage>
          </sp>
          <sp who="#seljanyn">
            <speaker>Селянин</speaker>
            <p>Ой, нагадає си і вас колись стрічок і шибениця! Але от добре той кум зробив, бо при всіх тих думках я зголоднів, як пес. Дай боже тя на мотузку уздріти, куме, за тоту ласку! (Сідає і їсть.) Але мій князь, мій князь! Що там без нього зробить військо, що зроблять начальники? Чув-єм, що і так вже якісь межи ними незгоди о корону, – ох, то буде сміху, як там який князь засяде, аж ту нараз отвираються двері і наш батько Всеволод входить і приязно просить тамтого зійти з престолу! Посунься, грибе, – най си козар сяде! Га-га-га-га! То потіха!</p>
          </sp>
          <sp who="#harij">
            <speaker>Гарій</speaker>
            <stage>(знов показується в щілині).</stage>
            <p>Го-го, куме, ви бачу, щось ми занадто веселий! Чи чули-сьте, що я вам казав, аби-сьте ся тихо справували! Пам’ятайте ж і запишіть си тії слова на чолі, щоби-м вам не потребував того другий раз казати, – бо зле буде з нами.</p>
          </sp>
          <sp who="#seljanyn">
            <speaker>Селянин</speaker>
            <p>Але ж бо, ви, куме, також не маєте бога в серці! Замкнули мя ту самого і ще до того сиди, як кльоц, – ні плач, ні смійся! Як же се можна!</p>
          </sp>
          <sp who="#harij">
            <speaker>Гарій</speaker>
            <p>Але я так кажу, і ватажка так каже, розумієш? Ту при боці слабий лежить, а твоє гавкання му сон перебиває.</p>
          </sp>
          <sp who="#seljanyn">
            <speaker>Селянин</speaker>
            <p>Га, нехай і так буде! Я не від того.</p>
            <stage>(Відходить за стіну спати.)</stage>
          </sp>
        </div>
        <div type="scene">
          <head>Ява третя</head>
          <stage>Табір. Воїни.</stage>
          <sp who="#stryhon">
            <speaker>Стригонь</speaker>
            <p>І знов нещастя, і що раз, то в глибшу пропасть летить благо нашого краю! Замісто одного оба згибли, замісто борби поєдинкової тепер межи їх синами чи ж не прийде до братньої війни?</p>
          </sp>
          <sp who="#pervyj_voyin">
            <speaker>Первий воїн.</speaker>
            <p>Товариші, моя рада – опустити чим скорше табір, тоє місце горя і нещастя, і вибиратись в путь – шукати нашого батька, нашого старого владітеля!</p>
          </sp>
          <sp who="#vtoryj_voyin">
            <speaker>Вторий</speaker>
            <p>Ох, коби лиш ненадарма! Уже ми до того наклонили з п’ять сотень найліпших товаришів, уже би нас була поважна сила.</p>
          </sp>
          <sp who="#pervyj_voyin">
            <speaker>Первий</speaker>
            <p>Але, брате Стригоню, що буде, єсли все буде надарма? Де тогді ся обернем?</p>
          </sp>
          <sp who="#stryhon">
            <speaker>Стригонь</speaker>
            <p>Де чия воля. Але ж скажи, брате, як відбувся поєдинок, – я не міг дивитися на тоє, як два найзнаменитшії наші граждане будуть проливати взаїмно кров свою!</p>
          </sp>
          <sp who="#pervyj_voyin">
            <speaker>Первий</speaker>
            <p>Ох, Стригоню, сумно і горестно прикликувати назад в серце тую кровавую картину! Насамперед, як вам відомо, стала угода, що єсли один упаде, син його не стане допоминатися корони. Коли обі сторони тую умову заприсягли, рушило військо на місце борби. Ту уставлено ся в широкий круг, а борці, попрощавшися з своїми синами, виступили, іще раз старшини упоминали кождого з них до згоди, до уступства, – але коли оба твердо обставали при своїм, одкликуючися на свої заслуги, на свій рід і правість свого характеру, коли війська, розділені на дві часті, одного і другого до витривання заохочували, ударено в труби і вони виступили против себе. Недовго тривала борба – і оба показали, що рівна їх сила і рівна заслуга, бо оба побідили і оба побіджені упали. Тут новий клопіт, нова непевність. В уговорі того не предвиджено, і оба сини піднесли знов назад свої претензії. Ростислав затято обставав при своїм, а Ратибор, хоч і рад би був уступити, однако роз’ярен словами Ростислава, котрий рід і заслуги його отця понижав, присяг, що не уступить і кроку свого права! Тепер, браття, грізная година наступає. Стригоню, що нам ділати?</p>
          </sp>
          <sp who="#stryhon">
            <speaker>Стригонь</speaker>
            <p>Я раджу оставити борбу і рушати до свого діла.</p>
          </sp>
          <sp who="#vtoryj_voyin">
            <speaker>Вторий воїн.</speaker>
            <p>І я би так думав. Но отсе і Ратибор іде ко нам, зачекаймо, що він скаже.</p>
          </sp>
          <sp who="#ratybor">
            <speaker>Ратибор</speaker>
            <stage>(входить).</stage>
            <p>Стригоню, чув-єм, що ти хочеш мене покидати в тій рішительній хвилі.</p>
          </sp>
          <sp who="#stryhon">
            <speaker>Стригонь</speaker>
            <p>Пане мій, на мні і моїм малім відділі не много полягає.</p>
          </sp>
          <sp who="#ratybor">
            <speaker>Ратибор</speaker>
            <p>Але Ростислав, друже, має перевагу, непевна моя сторона, сли ще і ти мя покинеш.</p>
          </sp>
          <sp who="#stryhon">
            <speaker>Стригонь</speaker>
            <p>Пане мій, ціль моя інна, хоч дух мій, так як і твій, напружен всегда тільки ко добру нашого краю. Єсли мні не удасться винайти нашого князя, можеш бути певний помочі моєї і моїх другів.</p>
          </sp>
          <sp who="#pervyj_voyin #vtoryj_voyin">
            <speaker>Воїни</speaker>
            <p>Так, всі-всі ми за тобою – ти наш князь, сли ніт Всеволода, ти один лишень годен по нім власть наслідити!</p>
          </sp>
          <sp who="#ratybor">
            <speaker>Ратибор</speaker>
            <p>Га, то ідіть в ім’я боже, а моє щире желаніє най веде вас до виповнення вашого наміренія. Я іду, де мя кличе тяжке моє діло!</p>
            <stage>(Відходить.)</stage>
          </sp>
          <sp who="#stryhon">
            <speaker>Стригонь</speaker>
            <p>Браття, ідіть і ви і зберіть наших разом. І нам треба випочити, бо немале і наше діло!</p>
          </sp>
          <stage>Виходять.</stage>
        </div>
        <div type="scene">
          <head>Ява четверта</head>
          <stage>Шатер Ростислава, за сценою шум воїнів і брязк оружія. Ростислав неспокійний ходить по шатрі.</stage>
          <sp who="#rostyslav">
            <speaker>Ростислав</speaker>
            <p>Ні, я мушу, мушу побідити! Доля сильнов руков веде мя до корони! А однако ж душа моя дрожить, серце неспокійне, але то тільки звичайний непокій ожидання того, чого довгі часи виглядав-єм, що тепер зближається! Надіє, ти тепер царствуй в моїм серці, судьбо, ти візьми мя за руку і виведи на тую гору, котра золотим блеском передо мнов сіяє. Не опусти мя, сило, в тій борбі, найважнішій в моїй жизні!.. Але ні, я мушу побідити, моя сила більша, моя рука певніша! Товариші!</p>
          </sp>
          <stage>Входить кілька воїнів.</stage>
          <p>Чи уже усе готово?</p>
          <sp who="#voyin_act_2_scene_4">
            <speaker>Воїн</speaker>
            <p>Ряди твої, желізом оружні, стоять готові в кождій хвилі рушити, як лава, на врагів і попалити їх, ждуть тільки іскри слова твого, щоби бухнути жаром знищення і побіди!</p>
          </sp>
          <sp who="#rostyslav">
            <speaker>Ростислав</speaker>
            <p>А що ж противник?</p>
          </sp>
          <sp who="#voyin_act_2_scene_4">
            <speaker>Воїн</speaker>
            <p>Сила його слабша, но становище сильне, – тому, о пане, потреба оглядно і осторожно братись до нього.</p>
          </sp>
          <sp who="#innyj_voyin">
            <speaker>Інний воїн</speaker>
            <p>На нашім мужестві можеш полягати, побіда твоя!</p>
          </sp>
          <sp who="#rostyslav">
            <speaker>Ростислав</speaker>
            <p>Наперед, наперед! Ідіть і давайте знак до бою, я спішу за вами небавом!</p>
          </sp>
          <stage>Виходять.</stage>
        </div>
        <div type="scene">
          <head>Ява п’ята</head>
          <stage>Місце відверте. Вдалі видно табір. З другої сторони ліс. Крик бойовий і ломіт оружжя, борба затята. Воїни Ратибора в борбі з противниками переламують їх і пруть за сцену.</stage>
          <sp who="#odyn_z_voyiniv">
            <speaker>Один з воїнів</speaker>
            <p>Побіда і Ратибор! Наперед, наперед! В порох з ними!</p>
            <stage>(Валить одного з них.)</stage>
          </sp>
          <sp who="#inshi_voyiny">
            <speaker>Інші воїни</speaker>
            <stage>(впадають).</stage>
            <p>Побіда і Ростислав! Преч з ратиборцями!</p>
            <stage>(Кидаються на ратиборців.)</stage>
          </sp>
          <stage>Тії ідуть. Решта уступає за сцену, гнана ростиславцями. Крик змагається.</stage>
          <sp who="#ratybor">
            <speaker>Ратибор</speaker>
            <stage>(з своїм відділом входить).</stage>
            <p>В ім’я боже! Наперед, браття! Валіть їх на землю, но щадіть крові дітей сього краю, крові тих, що під Всеволодом тілько значних побід віднесли, тілько піль своєю кров’ю окропили!</p>
          </sp>
          <sp who="#odyn_iz_starshyn">
            <speaker>Один із старшин</speaker>
            <p>Сину Стаглава, не час щадити їх – вони тебе не пощадять, а Ростислава сила більша.</p>
          </sp>
          <sp who="#ratybor">
            <speaker>Ратибор</speaker>
            <p>Але наше становище корисне, наша буде побіда! Бач, вже ліве крило Ростислава перхло перед нами, середина його мішається, а нашим воїнам за кождим кроком взростає відвага!</p>
          </sp>
          <sp who="#starshyna">
            <speaker>Старшина</speaker>
            <p>Ей, Ратиборе, Ратиборе, не числи так певно, щоби-сь не перечислився! Бач, Ростислав порядкує своє ліве крило, а середину новими заступами вскріпляє! Не щади, не щади противників – Ростиславу тим помагаєш против себе самого!</p>
          </sp>
          <sp who="#ratybor">
            <speaker>Ратибор</speaker>
            <p>Батьку, не до розмови час, наперед з своїм відділом – праве наше крило в небезпеченстві! Їм на поміч!</p>
          </sp>
          <stage>Старшина з своїм відрядом виходить.</stage>
          <p>Боже-боже, в твоїх руках важиться судьба світів, судьба народів; в твої руки я складаю і свою! В тобі, вічна правдо, моя надія! Наперед, товариші, осередок ворогів і побіда – то ціль наша! Гурра!</p>
          <sp who="#voyiny_act_2_scene_5">
            <speaker>Воїни</speaker>
            <p>Гурра! Побіда і Ратибор!</p>
            <stage>(Відходять з добутими мечами.)</stage>
          </sp>
          <sp who="#staryj_voyin">
            <speaker>Старий воїн</speaker>
            <stage>(входить).</stage>
            <p>Га, ту кінець моєї путі! Кілько побід, кілько борб я перебув – всюди хранила мя рука божа, тепер час і мні скінчити, як-єм жив! Рана моя тяжка, але стіймо, чень, се наші!</p>
          </sp>
          <sp who="#hurma_voyiniv">
            <speaker>Гурма воїнів</speaker>
            <stage>(входить).</stage>
            <p>Що ти за один, старче? Яке твоє гасло?</p>
          </sp>
          <sp who="#staryj_voyin">
            <speaker>Старий воїн</speaker>
            <p>Побіда і Ратибор!</p>
          </sp>
          <sp who="#voyiny_act_2_scene_5">
            <speaker>Воїни.</speaker>
            <p>В пекло з тобов і з твоєю побідов!</p>
          </sp>
          <stage>Старий воїн паде під їх ударами.</stage>
          <sp who="#odyn_z_voyiniv">
            <speaker>Один з воїнів</speaker>
            <p>А що, браття, як гадаєте, чий день?</p>
          </sp>
          <sp who="#druhyj">
            <speaker>Другий</speaker>
            <p>До сього часу не знати, ратиборці добре поняли своє становище і бороняться затято, але ми в перевазі щодо числа. Наше відводове військо поразить змучених ворогів – наша буде побіда!</p>
          </sp>
          <sp who="#ratybortsi">
            <speaker>Ратиборці</speaker>
            <stage>(впадають).</stage>
            <p>Але ти її не діждеш,</p>
          </sp>
          <stage>Другий воїн паде.</stage>
          <p>Ось ростиславці, пріть, браття, поволі, поволі їх число ослабне! Де Ратибор?</p>
          <sp who="#odyn_iz_voyiniv">
            <speaker>Один із воїнів</speaker>
            <p>Бореться, як лев. Ударив на сам осередок сил Ростислава і спочатку аж неначе цілий занурився в його рядах. Но вскорі вернув, вирізавши через вражі відділи широку улицю. Враги страшну понесли страту, їх ряди зачинають подаватися.</p>
          </sp>
          <sp who="#innyj">
            <speaker>Інний</speaker>
            <p>Го-го, гляньте – наше праве крило мішається, йому на поміч!</p>
          </sp>
          <stage>Відходять.</stage>
          <stage>За сценою окрик, спочатку змішаний, потім щораз голосніший: «Гурра, Ростислав!» Через сцену уступають гурми ратиборців.</stage>
          <sp who="#ratybortsi">
            <speaker>Ратиборці</speaker>
            <p>Уступаймо, уступаймо аж до он того горбка. Відводові війська Ростислава перемагають нас, уже і так помучених.</p>
          </sp>
          <sp who="#inniyi_act_2_scene_5">
            <speaker>Іннії.</speaker>
            <p>Ні-ні, ще не все страчено! Лиш сміло, браття!</p>
          </sp>
          <sp who="#inniyi_act_2_scene_5_2">
            <speaker>Іннії</speaker>
            <stage>(уходячи).</stage>
            <p>Умирайте, рушайте, наше ліве крило розбила Ростиславова конниця, Ратибор ще бореться всередині, але наша сила слабне!</p>
            <stage>(Уходять.)</stage>
          </sp>
          <stage>Два воїни, борючися з собою, входять з противної сторони.</stage>
          <sp who="#pervyj_voyin_act_2_scene_5">
            <speaker>Первий</speaker>
            <p>Давніше були ми товаришами.</p>
          </sp>
          <sp who="#vtoryj_voyin_act_2_scene_5">
            <speaker>Вторий</speaker>
            <p>Зате ось тобі пам’ятка!</p>
            <stage>(Ранить го.)</stage>
          </sp>
          <sp who="#pervyj_voyin_act_2_scene_5">
            <speaker>Первий</speaker>
            <p>Гов, брате, і моя приязнь була щира! Ось тобі доказ!</p>
            <stage>(Пробиває го.)</stage>
            <p>Побіда і Ратибор!</p>
          </sp>
          <sp who="#rostyslavtsi">
            <speaker>Ростиславці</speaker>
            <stage>(гурмою впадають).</stage>
            <p>Го-го! Десь ту ще чути було крик ратиборців!</p>
          </sp>
          <sp who="#inniyi_act_2_scene_5_3">
            <speaker>Іннії</speaker>
            <p>Ось один із них! У пекло з ним!</p>
          </sp>
          <stage>Воїн паде.</stage>
          <p>Гурра! Наша побіда! Наш день! Вражі діти пирскають уже, як полова на вітрі! Наперед, браття!</p>
          <stage>(Відходять.)</stage>
          <sp who="#ratybor">
            <speaker>Ратибор</speaker>
            <stage>(окровавлений входить).</stage>
            <p>Меч мій по рукоять умочився в крові нещасних братей моїх, а серце моє горить окровавлене, як всі мечі їх, душа моя дужче болить, як всі їх рани! Рука моя послабла, надія паде, а військо моє збите з безпечного становища!</p>
          </sp>
          <sp who="#voyiny_act_2_scene_5">
            <speaker>Воїни</speaker>
            <stage>(впадають).</stage>
            <p>Ось він, слава богу! Начальнику, сину Стаглава, уходи з нами, страчена уже наша надія! Ворог випер нас із всіх наших становищ, сила наша зламана, неприятель своїм множеством заливає, як повідь, решту нашої сили!</p>
          </sp>
          <sp who="#ratybor">
            <speaker>Ратибор</speaker>
            <p>Трубіть до відвороту, годі продовжати то, що рішеніє судьби закінчило!</p>
          </sp>
          <stage>За сценою трублять до відвороту. Через сцену уступають ослаблені і поранені відряди Ратибора. Вкінці уходять, Ратибор з ними. За сценою чути змішаний крик – труби, бубни. Брязк оружжя щораз слабший, вкінці входять на сцену Ростислав, за ним воїни з хоругвами і радісною музикою. Похід стає, музика тихне.</stage>
          <sp who="#rostyslav">
            <speaker>Ростислав</speaker>
            <p>Приятелі, вспільники нинішньої слави і побіди! Моя тепер власть в тім народі, і чень, хоч тепер бог дасть в спокої сьому краєві розвиватися! Вина цілої тої нещасної борби спадає на Ратибора і про тоє я, яко князь сього краю, властію своєв оголошаю його яко ізгнанника, позбавленого честі, добр і притулку, виймаю його з-під права і заказую остро всякому не тільки з ним соєдинятися, йому помагати, но також його у себе переховувати і з ним говорити! На весь рід його най упаде ганьба і кара! Воїнам, засліпленим від нього, велю оголосити свою ласку, і єсли упокоряться і Ратибора живого або мертвого видадуть, зостануть помилувані і назад під мої хоругви прийняті! Тепер дорога наша у город, де ждуть нас пильнії справи державнії.</p>
            <stage>(Відходить з дружиною.)</stage>
          </sp>
          <stage>Кілька воїнів остає на сцені.</stage>
          <sp who="#pervyj">
            <speaker>Первий</speaker>
            <p>А що, брате, як ти подобається новий князь?</p>
          </sp>
          <sp who="#vtoryj">
            <speaker>Вторий</speaker>
            <p>Га, погдім, бачмо, що дальше буде.</p>
          </sp>
          <sp who="#tretij">
            <speaker>Третій</speaker>
            <p>Він лишень, бачу, віддавна чекав на смерть Всеволода і з всякою певностію числив на корону.</p>
          </sp>
          <sp who="#pervyj">
            <speaker>Первий</speaker>
            <p>І, видно, не перечислився.</p>
          </sp>
          <sp who="#tretij">
            <speaker>Третій</speaker>
            <p>Але чому так лютий на Ратибора, що смів му супротивитися? Я як-єм му доніс вість, що князь наш загиб, зовсім виразно міг-єм читати в його оці дику радість! Ой, браття, не знати, чи ми собі своєю кров’ю не купили біди на здорові голови!</p>
          </sp>
          <sp who="#vtoryj">
            <speaker>Вторий</speaker>
            <p>А що мені за біда? Тікай, діду, село горить! Зле мені ту, я йду до його противника!</p>
          </sp>
          <sp who="#tretij">
            <speaker>Третій</speaker>
            <p>Але хто знає, чи уже тогди буде противник на світі, як ти ся нагадаєш іти до нього! О, мені ся все щось так бачить, що ми би були з Ратибором ліпше вийшли!</p>
          </sp>
          <sp who="#pervyj">
            <speaker>Первий</speaker>
            <p>Такі то ми всегда! Аж тогди пізнаєм, що добре, як запізно! Не дурно то пословиця мовить: «Мудрий лях по шкоді, але русина і біда розуму не навчить!»</p>
          </sp>
          <sp who="#vtoryj">
            <speaker>Вторий</speaker>
            <p>Ей, даймо спокій таким мовам! Я ще раз кажу: чекаймо, що з того буде! Але тепер ходім і ми у столицю подивитися на коронацію нового князя! Там, певно, не малу учту справлять для дружини і воїнів, а в такім разі і нам не належиться лишатися позаді!</p>
          </sp>
          <stage>Відходять.</stage>
        </div>
        <div type="scene">
          <head>Ява шоста</head>
          <stage>Ліс. Вечір. Взаді сцени руїна старого замчища. Напереді Лабій, Гарій і Палій.</stage>
          <sp who="#palij">
            <speaker>Палій</speaker>
            <p>Сам бачив-єм, як по битві і побідитель і побіджені розійшлися в противні сторони.</p>
          </sp>
          <sp who="#labij">
            <speaker>Лабій</speaker>
            <p>Га, то треба буде випустити того дармоїда, котрого ту держимо. Гарію, піди-но подивися, що він діє?</p>
          </sp>
          <sp who="#harij">
            <speaker>Гарій</speaker>
            <p>А що діє? Храпить бестія, як кусень колоди. Скоро ся добре змеркне, сейчас го випотарайкаю.</p>
          </sp>
          <sp who="#labij">
            <speaker>Лабій</speaker>
            <p>Але не забудь для осторожності зав’язати му очі і вивести манівцями за три дебрі, щоби не так легко міг назад трафити сюда.</p>
          </sp>
          <stage>Гарій одходить.</stage>
          <p>А що, Палію, що ж твій хорий?</p>
          <sp who="#palij">
            <speaker>Палій</speaker>
            <p>Небавом буде зовсім здоров, рана не тяжка, тільки старість була скоро послабла. Воздух у нас здоровий, дійствує на нього, ще день-два, а може рушити назад домів.</p>
          </sp>
          <sp who="#labij">
            <speaker>Лабій</speaker>
            <p>А що ти, брате, рішився?</p>
          </sp>
          <sp who="#palij">
            <speaker>Палій</speaker>
            <p>Рішив. Завтра річ мож буде залагодити. Старався я і Гарія, і других до того незначно втягнути, але де їм що говорити! То звірята – доразу здичіли в лісі!</p>
          </sp>
          <sp who="#labij">
            <speaker>Лабій</speaker>
            <p>Нема що з ними говорити!</p>
          </sp>
          <sp who="#palij">
            <speaker>Палій</speaker>
            <p>А як же ми ся від них одкараскаєм? Чи не схотять вони нам бороздити?</p>
          </sp>
          <sp who="#labij">
            <speaker>Лабій</speaker>
            <p>То моя голова! Тепер ходім до старого.</p>
          </sp>
          <stage>Відходять.</stage>
        </div>
        <div type="scene">
          <head>Ява сьома</head>
          <stage>Околиця гориста. На однім горбі і долом круг нього воїни Ратибора купами сидять, зав’язують рани, чистять оружжя.</stage>
          <sp who="#ratybor">
            <speaker>Ратибор</speaker>
            <p>Браття мої, вспільники моєї недолі, вірнії други в ганьбі і нещасті! Ох, як глибоко чую я, в яке нещастя вас впровадив! Чим же я, чим можу надгородити вам, я, бідний, з-під прав вийнятий ізгнанник, чим віддячу вашу щирість, вашу вірність і преданність?</p>
          </sp>
          <sp who="#voyiny_act_2_scene_7">
            <speaker>Воїни.</speaker>
            <p>Ми з тобою всегда і всюди, сину Стаглава! Смерть або побіда – то наше гасло!</p>
          </sp>
          <sp who="#ratybor">
            <speaker>Ратибор</speaker>
            <p>Ох, побіди надія хороша, но погадайте, як далека для наших слабих сил дорога до неї!</p>
          </sp>
          <sp who="#odyn_iz_starshyn">
            <speaker>Один із старшин.</speaker>
            <p>Сину Стаглава, моя рада соєдинитися з сусідами нашими і в союзі з ними вирушити против Ростислава.</p>
          </sp>
          <sp who="#ratybor">
            <speaker>Ратибор</speaker>
            <p>О, так глибоко бог не дасть мені упасти, щоби я соєдинявся з врагами свого краю, против котрих так хоробро боровся славний князь наш Всеволод, щоби я ще страшнішую пляму накликував на свій рід і на свого нещасного убитого отця, як тая, котру на нас кинув Ростислав! Приятелю мій, покинь тії думки! Радше мені загинути, радше іти і добровільно віддатися Ростиславу, терпіти найстрашнішії муки і смерть, як на край мій, котрий і так від мене багато терпить, накликувати нову грозу! Покиньте мене, приятелі, ідіть до Ростислава – там жде вас ласка і спокій, я тільки борбу і смерть або горе вам можу обіцяти!</p>
          </sp>
          <sp who="#voyiny_act_2_scene_7">
            <speaker>Воїни</speaker>
            <p>Не діжде того Ростислав, щоби ми йому до ніг корилися, а тебе покинули! Чули ми про його доброту і ласку!</p>
          </sp>
          <sp who="#odyn_iz_voyiniv_act_2_scene_7">
            <speaker>Один із воїнів</speaker>
            <stage>(виступає).</stage>
            <p>Сину Стаглава, моя рада рушати якнайскорше до нової війни! Народ обурен на Ростислава, стане по твоїй стороні! Розказ новий, виданий против тебе, допоможе тобі до побіди, він збудив в народі милосердіє для тебе! Проте лиш сміло до нового походу – а корона блисне на твоїм чолі!</p>
          </sp>
          <sp who="#ratybor">
            <speaker>Ратибор</speaker>
            <p>Друже, пощо ти ще раз світлом надії блискаєш перед моєю душею? А чому не зважиш на власні рани, на ослабленіє і на труди нової війни! А де ж у нас сила до того?</p>
          </sp>
          <sp who="#voyin_act_2_scene_7">
            <speaker>Воїн</speaker>
            <p>Що мні рани, що мні слабість, сли край терпить, зносячи на престолі не того, котрий го годен, но того, котрий силою на нього вдерся!</p>
          </sp>
          <sp who="#voyiny_act_2_scene_7">
            <speaker>Воїни</speaker>
            <p>Наперед, наперед, сину Стаглава! Де сильна воля і щира охота, там і сила, там і побіда по пораженню! Ми з тобою до смерті! Наперед, на Ростислава! Наперед до столиці, гості коронаційнії, – виполошім князя з-під корони! Гурра, гурра!</p>
          </sp>
          <stage>Заслона спадає.</stage>
        </div>
      </div>
      <div type="act">
        <head>Дія третя</head>
        <div type="scene">
          <head>Ява перва</head>
          <stage>Пишно прибрана зала в княжій палаті. Два старшини військові.</stage>
          <sp who="#pervyj_starshina_act_3_scene_1">
            <speaker>Первий</speaker>
            <p>І такой ще не мож сподіватися спокою в краю!</p>
          </sp>
          <sp who="#vtoryj_starshina_act_3_scene_1">
            <speaker>Вторий</speaker>
            <p>Але то годі похвалити новому князю, що так безвзглядно поступив з побідженим Ратибором.</p>
          </sp>
          <sp who="#pervyj_starshina_act_3_scene_1">
            <speaker>Первий</speaker>
            <p>Так, брате, весь народ обурений на теє, бо Ратибор був дуже улюблений, рід його заслужений вельми! Але що ж чувати о нім, де він тепер?</p>
          </sp>
          <sp who="#vtoryj_starshina_act_3_scene_1">
            <speaker>Вторий</speaker>
            <p>Чутно щось, що нову війну готує, – недовгії, бачу, будуть спокійнії дні нашого нового князя.</p>
          </sp>
          <stage>Труби і музика військова, князь з дружиною і двором входить і вступає на престол, двір стає в півкрузі.</stage>
          <sp who="#rostyslav">
            <speaker>Ростислав</speaker>
            <p>Граждани сього краю а мої піддані! Бог уділив оружжю нашому побіду і дозволив нам поразити ворога, що зухвало кидався на границі нашого краю. Но край наш під час побіди і нещастя дізнав, бо воїни стратили начальника, граждани князя, а всі ми отця ласкавого! Ваша воля узнала мене достойним наслідити престол по Всеволоді, щастя моє і сила нашого оружжя дозволила нам ще одну віднести побіду і поразити змію незгоди, котра пожаром бухнула була серед нас і грозила нас всіх пожерти. Відомий вам мій розказ взглядом побідженого бунтівника і його роду. Вам же, товариші слави і борби моєї, заявляю ту мою дяку і ласку і заразом молю бога, щоби довго тривали дні мого княженія, так радіснії і світлії, як нинішній. Жалоба по преславнім отці, котрий впав у чесній борбі, не дозволяє нам брати уділу в утіхах і забавах для сього, но серце моє радується і желанія мої сопроводжають їх.</p>
          </sp>
          <sp who="#poslanets">
            <speaker>Посланець</speaker>
            <stage>(входить)</stage>
            <p>Владітелю, прикро мені, що мушу замутити утіху сього дня і неспокій засіяти в серця сього світлого збору.</p>
          </sp>
          <sp who="#rostyslav">
            <speaker>Ростислав</speaker>
            <p>Говори скоро, яка вість твоя?</p>
          </sp>
          <sp who="#poslanets">
            <speaker>Посланець</speaker>
            <p>Ратибор поразив власне доразу відділ твоїх воїнів і приспішеним походом зближається до города. Весь народ вітає його з великою радостію, і сила його щораз взмагається.</p>
          </sp>
          <sp who="#rostyslav">
            <speaker>Ростислав</speaker>
            <p>Га, чи єще не кінець борби? Товариші, браття, до оружжя!</p>
          </sp>
          <stage>Неспокій в кімнаті, всі ворушаться і розбігаються.</stage>
          <p>Гей, слуги, принести і мені зброю! Судьбо, доки ж будеш непокоїти мя, доки я буду виставлен на твої удари? Так високо станути і нараз знов боятися цілковитої страти! Раз блиснув мні день світлий, надія осягнена, знов дрожати і знов боротись!</p>
          <sp who="#starshyna">
            <speaker>Старшина</speaker>
            <stage>(входить оружний).</stage>
            <p>Княже, недобрі вісті! Ратибор зближається, сила його велика, годі нам буде побороти сей народ в отвертім полі! Вели, що діяти. Чи стати в граді і боронитися з-за мурів?</p>
          </sp>
          <sp who="#rostyslav">
            <speaker>Ростислав</speaker>
            <p>То послідня надія, послідня оборона, сли тая страчена, все пропало. Треба пробувати щастя за мурами.</p>
          </sp>
          <sp who="#starshyna">
            <speaker>Старшина</speaker>
            <p>Га, але ж не проможем їх в отвертім бою!</p>
          </sp>
          <sp who="#rostyslav">
            <speaker>Ростислав</speaker>
            <p>Слухай! Припустим їх аж ко граду – ту місце найліпше до борби з множеством. Дві гори, оброслі лісами, зближаються до себе з двох сторін, а а середині окружають обширну котлину. В тих уставтеся, особливо ззаду і з боків, а несподіваний удар неприготованих змішає. Тогда і я отворю брами і разом ударимо на них з всіх сторін.</p>
          </sp>
          <sp who="#starshyna">
            <speaker>Старшина</speaker>
            <p>А сли нам не удасться і сей план, – сли множество перепре наші відділи?</p>
          </sp>
          <sp who="#rostyslav">
            <speaker>Ростислав</speaker>
            <p>Га, в той час можем ще на всякий спосіб схоронитися до граду і боронитися з-за мурів. Спіши, старий друже, і уладь все, що треба.</p>
          </sp>
          <sp who="#starshyna">
            <speaker>Старшина</speaker>
            <p>Дай, боже, і сей раз успіх твому оружію, княже, але я не знаю…</p>
            <stage>(Відходить.)</stage>
          </sp>
          <sp who="#rostyslav">
            <speaker>Ростислав</speaker>
            <p>Ще раз, ще раз допоможи мні, судьбо щаслива, – і аж тогда безпечно стану ту, де стою.</p>
            <stage>(Відходить.)</stage>
          </sp>
        </div>
        <div type="scene">
          <head>Ява втора</head>
          <stage>Ніч. Ліс густий довкола.</stage>
          <stage>Стригонь і його відділ при огнищах.</stage>
          <sp who="#stryhon">
            <speaker>Стригонь</speaker>
            <p>Що, браття, якось, бачу, нам не ведеться наше діло? Перешукалисьмо скрізь по селах і слободах, вже майже пів сього лісу перейшли-сьмо, а годі і годі вишукати і сліду князя!</p>
          </sp>
          <sp who="#odyn_iz_voyiniv_act_3_scene_2">
            <speaker>Один із воїнів.</speaker>
            <p>Що ж з нашого шукання? І князя не найдем, і Ратибор, може, через нас побитий! Зле сьмо зробили!</p>
          </sp>
          <sp who="#stryhon">
            <speaker>Стригонь</speaker>
            <p>Погди, брате! Ще не кінець всього, мені дух сильно говорить, що ми не дарма те робимо, що ми врятуєм наш край із великого нещастя!</p>
          </sp>
          <sp who="#holos_za_stsenoju">
            <speaker>Голос за сценою.</speaker>
            <p>Гов, хто ту іде?</p>
          </sp>
          <sp who="#stryhon">
            <speaker>Стригонь</speaker>
            <p>Слухайте, когось там наші чати придержали!</p>
          </sp>
          <stage>Чати вводять селянина.</stage>
          <p>Відки, брате?</p>
          <sp who="#seljanyn">
            <speaker>Селянин</speaker>
            <p>Позвольте ся о щось запитати.</p>
          </sp>
          <sp who="#stryhon">
            <speaker>Стригонь</speaker>
            <p>Що ж то, ти будеш нас випитувати, а сам не скажеш, хто ти?</p>
          </sp>
          <sp who="#seljanyn">
            <speaker>Селянин</speaker>
            <p>Хто я, то невелика річ пізнати, – бачите, що-м простий чоловік і то з поблизького села, – але відки я, то інна річ.</p>
          </sp>
          <sp who="#stryhon">
            <speaker>Стригонь</speaker>
            <p>А сам кажеш, що з поблизького села.</p>
          </sp>
          <sp who="#seljanyn">
            <speaker>Селянин</speaker>
            <p>Так, з поблизького села родом, але ходом? Але прошу вас, відповіджте мні тепер на мій вопрос: чого ви в тім лісі і о такій порі?</p>
          </sp>
          <sp who="#stryhon">
            <speaker>Стригонь</speaker>
            <p>Чув ти про князя Всеволода, котрий мав згинути в тім лісі? Отож нам здаєсь, що він не згиб, бо не найдено його трупа, і ми виправились його шукати.</p>
          </sp>
          <sp who="#seljanyn">
            <speaker>Селянин</speaker>
            <p>О, слава тобі, боже, щосьмо ся так щасливо здибали!</p>
          </sp>
          <sp who="#stryhon">
            <speaker>Стригонь</speaker>
            <p>Хто ж ти? Що се має значити?</p>
          </sp>
          <sp who="#seljanyn">
            <speaker>Селянин</speaker>
            <p>Я знаю, де князь, я вас заведу до нього.</p>
          </sp>
          <sp who="#voyiny">
            <speaker>Воїни</speaker>
            <stage>(громадяться круг нього)</stage>
            <p>Що-що, князь наш жиє, ти знаєш, де князь наш?</p>
          </sp>
          <sp who="#seljanyn">
            <speaker>Селянин</speaker>
            <p>Знаю-знаю, і за мною чим скорше, бо не зовсім безпечні руки, котрі го держать.</p>
            <stage>(Рушає в гущавину.)</stage>
          </sp>
          <sp who="#stryhon">
            <speaker>Стригонь</speaker>
            <p>Гов! Зажди! А може, ти нас хочеш завести в яку засідку, в яку яму, щоби нас погубити? Чоловіче, уважай, що не твоя голова на плечах!</p>
          </sp>
          <sp who="#seljanyn">
            <speaker>Селянин</speaker>
            <p>Брате рицарю, я в ваших руках і готов кождої хвилі смерть утерпіти, сли слова мої неправдиві! За мною, браття, а тихо і осторожно, шаблі з піхов, по дорозі оповім вам цілу річ ближче!</p>
          </sp>
          <stage>Відходять в ліс.</stage>
        </div>
        <div type="scene">
          <head>Ява третя</head>
          <stage>Внутренність печери, освічена походнею. Всеволод, Лабій, Палій, Гарій.</stage>
          <sp who="#vsevolod">
            <speaker>Всеволод</speaker>
            <p>Браття, я виздоровів уже достаточно і дякую вам за ваше старання, тепер моє желаніє єсть, щоби ви пустили мене на волю і випровадили з сього лісу.</p>
          </sp>
          <sp who="#harij">
            <speaker>Гарій</speaker>
            <p>Ба, старче, але коли ж ти нам скажеш, що ти за один?</p>
          </sp>
          <sp who="#vsevolod">
            <speaker>Всеволод</speaker>
            <p>Нащо вам тоє? Погадайте лишень, що то не принесе ніякої користі, сли мя будете ту ще довше держати.</p>
          </sp>
          <sp who="#harij">
            <speaker>Гарій</speaker>
            <p>Ба, але ж прецінь подумай і ти, що ми дармо тебе не лічили, не заходили, що і нас коштувало те немало труду, старання і праці.</p>
          </sp>
          <sp who="#vsevolod">
            <speaker>Всеволод</speaker>
            <p>Я вам дуже вдячний за вашу щиру охоту, но видите самі, що ту не маю під руков, чим би вам віддячитися. Єсли хочете мене провести в мої добра, то одержите нагороду такую, що, певно, не пожалуєте свого труду і заходу.</p>
          </sp>
          <sp who="#labij">
            <speaker>Лабій</speaker>
            <p>Гарію, якийсь я неспокійний в душі, спіши-но на стражницю, чи нема якого небезпеченства?</p>
          </sp>
          <sp who="#harij">
            <speaker>Гарій</speaker>
            <p>Таже там стоять тамті, ніт чого боятися.</p>
          </sp>
          <sp who="#labij">
            <speaker>Лабій</speaker>
            <p>Піди, Гарію, і оглянь, чи все в порядку, а невелика би річ була, сли би-сь і сам з ними постояв на варті. Я з старцем поговорю і угоджуся.</p>
          </sp>
          <sp who="#harij">
            <speaker>Гарій</speaker>
            <p>Ба-ба, іди, Гарій, я з старцем ураджуся! Ти урадишся – то для себе, що мені з того? Ей, ватажку-ватажку, пам’ятай, щоби ту з нами не прийшло до якої неприємності!</p>
          </sp>
          <sp who="#labij">
            <speaker>Лабій</speaker>
            <p>Що ти ще одворкуєш, Гарію, чого тобі треба?</p>
          </sp>
          <sp who="#harij">
            <speaker>Гарій</speaker>
            <p>Ватажку, скажу ти отверто, ти щось од кількох дней микитиш, – здається, укладаєш з Палієм і тим старим якусь зраду против товариства! Пам’ятай, як наші закони в тім взгляді говорять!</p>
          </sp>
          <sp who="#labij">
            <speaker>Лабій</speaker>
            <p>Що, ти мні важишся грозити законами? А знаєш, як вони виражаються о непослусі? Я начальник ваш, принаймні в сій хвилі, і кажу тобі сейчас рушати на стражницю! Чуєш?</p>
          </sp>
          <sp who="#harij">
            <speaker>Гарій</speaker>
            <p>Чую-чую і йду, но пам’ятай, що ти все на себе закарбуєш!</p>
            <stage>(Відходить.)</stage>
          </sp>
          <sp who="#labij">
            <speaker>Лабій</speaker>
            <p>Палію, чим ближче до цілі, тим ми якось тяжче на серці! Всегда ми ся бачить, що якесь нещастя велике зближається і висить над нашими головами!</p>
          </sp>
          <sp who="#palij">
            <speaker>Палій</speaker>
            <p>Ех, ти би ся далі й розплакав! Фе, так низько упасти! Рушай, поговори з старцем по-людськи о чім річ, і кінець. Прецінь він в наших руках а на наші условія пристане, бо що ж в них великого?</p>
          </sp>
          <sp who="#vsevolod">
            <speaker>Всеволод</speaker>
            <stage>(на другій стороні сцени)</stage>
            <p>Що тії люди задумують? Над чим вони нараджуються? Чи дати ся їм пізнати? Але ні, сли не від тих двоїх, то від тамтих могло би мні грозити небезпеченство. Особа князя у преступників соєдинена більше з понятієм справедливості і кари, як милосердія і ласки. Ох, але як же видобутися із тої яскині? І врем’я наглить, непевність вже в моїй душі, а бачу і межи ними уже якась сварня і незгода – готово прийти до бійки, а в той час я в найбільшім небезпеченстві. Правда, ще до сього часу зі мнов они обходяться яко-тако, але хто ж запевнить мені будучність? Боже мій, твоя воля в тім всім, ти кинув мене на час в тую пропасть, щоби через жар непевності, туги і непокою укріпити мою віру, любов і постоянність, щоби мені дати закуштувати неволі і підчиненності! Свята воля твоя, небесний отче, але, ох, сли минув уже час проби, збав мя із сеї опасності!</p>
          </sp>
          <sp who="#labij">
            <speaker>Лабій</speaker>
            <stage>(зближається до Всеволода)</stage>
            <p>Старче, чому не скажеш нам, хто ти? Видиш, що ми ту з тобов лагідно і щиро обходимося, – і доки мене ту, можеш того бути і на будучність певний. Ми пізнали, що ти щось немало значиш в краї, – скажи нам про те, хто ти і що за один, а ми, знаючи те, одкриєм тобі важну просьбу, котру до тебе маєм.</p>
          </sp>
          <sp who="#vsevolod">
            <speaker>Всеволод</speaker>
            <p>Ви ту пани і господарі, як же я можу вам одкритися, не знаючи, яких господарів маю перед собов? Поверховність ваша не много доброго каже по вас сподіватися, а що ся касає мене, то можете сміло предложити мні свою просьбу – сли лиш в моїй силі те, чого вам треба, я вам певне не одмовлю. Видите, я би охотно вам звірився, але вашим товаришам не вірю, хоч і за вас мні ніхто не заручить.</p>
          </sp>
          <sp who="#labij">
            <speaker>Лабій</speaker>
            <p>Га, правда се, правда! Ні, старче, не думай, що ми уже так низько упали, що ми збраталися з дикими звірами, товаришами жизні нашої! Недоля вигнала нас з-посеред людей, вона гонить нас тими дикими дорогами, але, уходячи з-межи людей, ми ще серця свого не згубили, не згубили совісті! О, і ми чувствуєм чужу недолю, бо чувствуєм свою, а ненавидимо щастя, бо-сьмо його не зазнали, проклинаєм судьбу, що нас вела самими тернами, коли іншим хоч кілька кроків земної дороги рожами умаїть! Ллє ми пізнали і сього життя тягар, почувствовали і те прокляття, котре на нім тяжить, – ми раді назад вернутися на путь добра і чесноти!</p>
          </sp>
          <sp who="#vsevolod">
            <speaker>Всеволод</speaker>
            <p>Га, то кваптеся, щоби судьба не перетяла вам одвороту, щоби не було запізно!</p>
          </sp>
          <sp who="#labij">
            <speaker>Лабій</speaker>
            <p>Старче, скажи, скажи скоріш, хто ти, – бо сам бачиш, що врем’я уходить, а серце моє віщує горе, – хто знає, чи за хвилю не буде запізно!</p>
          </sp>
          <sp who="#vsevolod">
            <speaker>Всеволод</speaker>
            <p>Ватажку, досить тобі нехай буде, що моє значення в краї велике і мій маєток значний. Виведи мя відси а можеш бути певний значної нагороди або, єсли ти ся подобає остати у мене, можеш бути певний моїх взглядів і моєї ласки.</p>
          </sp>
          <sp who="#labij">
            <speaker>Лабій</speaker>
            <p>Га, ти мні то прирікаєш?</p>
          </sp>
          <sp who="#vsevolod">
            <speaker>Всеволод</speaker>
            <p>Прирікаю.</p>
          </sp>
          <sp who="#labij">
            <speaker>Лабій</speaker>
            <p>А отсей мій товариш, товариш моєї недолі і виступку, сли також схоче бути товаришем моєї поправи?..</p>
          </sp>
          <sp who="#vsevolod">
            <speaker>Всеволод</speaker>
            <p>І йому ласка моя, і його прийму в мою службу.</p>
          </sp>
          <sp who="#palij">
            <speaker>Палій</speaker>
            <p>Старче, я повторяю – ми не знаєм, хто ти, яким правом обіцюєш нам вільність і чи потрафиш при спосібності додержати того, що обіцюєш? А єсли ти на те тілько прирікав нам тепер золоті гори, щоби від нас видобутися, а потому замісто помочі і ласки видав нас караючій справедливості і в руки катам червоним?</p>
          </sp>
          <sp who="#vsevolod">
            <speaker>Всеволод</speaker>
            <p>Як же ж вам доказати, що щиро думаю і що вас зовсім не хочу зводити?</p>
          </sp>
          <sp who="#labij">
            <speaker>Лабій</speaker>
            <p>Присягни, що можеш і схочеш заховати нас при житті.</p>
          </sp>
          <sp who="#vsevolod">
            <speaker>Всеволод</speaker>
            <p>Присягаю!</p>
          </sp>
          <sp who="#labij">
            <speaker>Лабій</speaker>
            <p>Що нас приймеш в свою службу…</p>
          </sp>
          <sp who="#vsevolod">
            <speaker>Всеволод</speaker>
            <p>Присягаю!</p>
          </sp>
          <sp who="#labij">
            <speaker>Лабій</speaker>
            <p>Що постараєшся, щоби і право перебачило наші виступки…</p>
          </sp>
          <sp who="#vsevolod">
            <speaker>Всеволод</speaker>
            <p>І тоє вам присягаю, але тільки взглядом виступків давніших до нинішнього дня! За будучність я не можу стояти.</p>
          </sp>
          <sp who="#labij #palij">
            <speaker>Лабій і Палій</speaker>
            <stage>(кидаються до його ніг)</stage>
            <p>Пане нашої будучності! Дякуєм, дякуєм тобі за твою ласку! Будучність нам не страшна, сли минувшності мара щезне за нами! Ми присягаєм тобі, що не найдеш і преданніших слуг, як ми для тебе будем!</p>
          </sp>
          <stage>За сценою чути крик, брязк оружжя, зойк і ломот. Гарій ранений і весь окровавлений впадає.</stage>
          <sp who="#harij">
            <speaker>Гарій</speaker>
            <p>Га, ватажку, зрада, проклята зрада! Ми пропали!</p>
          </sp>
          <sp who="#labij">
            <speaker>Лабій</speaker>
            <stage>(зривається)</stage>
            <p>Що се?</p>
          </sp>
          <sp who="#harij">
            <speaker>Гарій</speaker>
            <stage>(слабне)</stage>
            <p>Ох! Воїни якісь добуваються сюда, кричать: «Де князь наш?» Спіши боронити входу, товариші наші бороняться ще, але, поранені тяжко, недовго устояти зможуть! Спіши, ох!..</p>
            <stage>(Паде і конає.)</stage>
          </sp>
          <sp who="#labij #palij">
            <speaker>Лабій і Палій</speaker>
            <stage>(стоять хвилю немов остовпілі).</stage>
            <p>Князя шукають? Чого вони хотять?</p>
            <stage>(Хапають оружжя і хотять вибігати.)</stage>
          </sp>
          <sp who="#vsevolod">
            <speaker>Всеволод</speaker>
            <p>Стійте, я князь сього краю!</p>
          </sp>
          <sp who="#palij">
            <speaker>Палій</speaker>
            <p>Га, зрада, ватажку, зрада! Пропали-сьмо! Но ні, коли нам гинути, то гинь же і ти з своїм княжеством!</p>
            <stage>(Кидається до князя.)</stage>
          </sp>
          <sp who="#vsevolod">
            <speaker>Всеволод</speaker>
            <p>Преступнику, чи ж мало ти ласки, котру-м ти приобіцяв? Ти смієш свою руку піднести на пана свого?</p>
          </sp>
          <sp who="#labij">
            <speaker>Лабій</speaker>
            <p>Ох, владітелю наш, ти не відкликуєш свого слова?..</p>
          </sp>
          <stage>Ломіт взрастаючий за сценов, зойк конаючих, впадають Стригонь, селянин і воїни з добутими мечами.</stage>
          <sp who="#stryhon">
            <speaker>Стригонь</speaker>
            <p>Ось, ось він! Боже, дяка тобі, що ми не запізно прибули!</p>
            <stage>(Кидається до князя.)</stage>
            <p>Пане наш, ти ту, в тій темній яскині, а за тобов плаче весь край кровавими сльозами!</p>
          </sp>
          <sp who="#vsevolod">
            <speaker>Всеволод</speaker>
            <p>Га, спішім відси! Но хто ти, що так ненадійно, як ангел, рятуєш мене з сеї ями?</p>
          </sp>
          <sp who="#stryhon">
            <speaker>Стригонь</speaker>
            <p>Слуга, ділаючий свою повинність, гражданин, дбаючий о добро свого краю.</p>
            <stage>(Показуючи на Лабія і Палія, котрих тим часом воїни окружили.)</stage>
            <p>А з тими що ділати? Їх товариші погибли всі.</p>
          </sp>
          <sp who="#vsevolod">
            <speaker>Всеволод</speaker>
            <p>Зв’яжіть їх і ведіть до столиці зі мною!</p>
          </sp>
          <sp who="#palij">
            <speaker>Палій</speaker>
            <stage>(пручається)</stage>
            <p>Га, така була твоя присяга, таке твоє слово, що будем вільнії?</p>
          </sp>
          <sp who="#vsevolod">
            <speaker>Всеволод</speaker>
            <p>Право розсудить, чи-сьте на вільність заслужили, держачи в неволі князя! Візьміть їх і провадьте!</p>
          </sp>
          <sp who="#labij">
            <speaker>Лабій</speaker>
            <p>Княже, пане наш, заклинаю тя, не забувай, що, хоч в кайданах, маєш в нас двох вірних слуг!</p>
          </sp>
          <sp who="#palij">
            <speaker>Палій</speaker>
            <p>Ні, лиш одного, і то підлого!</p>
          </sp>
          <stage>Воїни відводять їх.</stage>
          <sp who="#vsevolod">
            <speaker>Всеволод</speaker>
            <p>Нехай преступників провадять окутих у город, но нич їм злого не ділати! А ти ж (до Стригоня) скажи, як звешся і щось за один! Мені здається, що часто я видав тебе межи рицарством.</p>
          </sp>
          <sp who="#stryhon">
            <speaker>Стригонь</speaker>
            <p>Я з дружини Стаглава, Стригонь ім’я моє.</p>
          </sp>
          <sp who="#vsevolod">
            <speaker>Всеволод</speaker>
            <p>Скажи ж, що діється в краї!</p>
          </sp>
          <sp who="#stryhon">
            <speaker>Стригонь</speaker>
            <p>Пане і княже мій, сумна се повість і кровава. Но ти збирайся скоро з нами, опусти тую яскиню і рушаймо ко граду, бо я почуваю, що там нове і велике нещастя!</p>
          </sp>
          <sp who="#vsevolod">
            <speaker>Всеволод</speaker>
            <p>А хто ж вам сказав, що я ту, хто вас запровадив сюда?</p>
          </sp>
          <sp who="#stryhon">
            <speaker>Стригонь</speaker>
            <p>Отсей селянин.</p>
          </sp>
          <sp who="#vsevolod">
            <speaker>Всеволод</speaker>
            <p>Га, рушаймо, а по дорозі скажете мені, які нещастя в тім короткім часі край сей навідили!</p>
          </sp>
          <stage>Відходять.</stage>
        </div>
        <div type="scene">
          <head>Ява четверта</head>
          <stage>Обширна долина, кругом гори, оброслі лісом. Ратибор, військо в рядах і народ вооружений. В глибині сцени видко брами столиці.</stage>
          <sp who="#narod">
            <speaker>Народ.</speaker>
            <p>Живи, живи, наш князь Ратибор! До пекла з Ростиславом, в порох з ним із престола, не йому владіти над нами!</p>
          </sp>
          <sp who="#voyiny_act_3_scene_4">
            <speaker>Воїни.</speaker>
            <p>В порох з ростиславцями! Гурра, на столицю!</p>
          </sp>
          <sp who="#ratybor">
            <speaker>Ратибор</speaker>
            <p>Браття, ви потомлені походом, спочнім ту, бо тяжка ще праця нас жде, но чей, дасть бог, послідня!</p>
          </sp>
          <sp who="#voyiny_act_3_scene_4">
            <speaker>Воїни.</speaker>
            <p>Ні, наперед, на Ростислава, Стаглавів сину, не даймо і хвилі часу врагові до скріпленія сил своїх! Нехай ще днесь заходяче сонце узрить золоту княжу корону на твоїй голові!</p>
          </sp>
          <sp who="#ratybor">
            <speaker>Ратибор</speaker>
            <p>Заждіть, товариші! Насамперед належить вислати одного, щоб обкликав круг города вашу волю, що ви мене вибираєте князем своїм, і щоби завізвав місто до підданя ся. (До одного із воїнів.) Ти, приятелю, спіши вперед наших рядів, візьми з собою двох-трьох трубачів і обклич, нехай граждане піддадуться і отворять брами, бо дуже мні було б жаль, єсли би мури сього славного і святого гнізда наших князів мали обмитися кров’ю власних його дітей.</p>
          </sp>
          <sp who="#voyin_act_3_scene_4">
            <speaker>Воїн</speaker>
            <p>А взглядом Ростислава що оголосити?</p>
          </sp>
          <sp who="#ratybor">
            <speaker>Ратибор</speaker>
            <p>Йому моя ласка і братня прихильність.</p>
          </sp>
          <sp who="#voyin_act_3_scene_4">
            <speaker>Воїн</speaker>
            <p>Що, сину Стаглава? Ти забув о зганьбленії свого роду?</p>
          </sp>
          <sp who="#ratybor">
            <speaker>Ратибор</speaker>
            <p>Його воля не зганьбить того, що чесне само в собі.</p>
          </sp>
          <sp who="#voyin_act_3_scene_4">
            <speaker>Воїн</speaker>
            <p>А твоя ж власна минувша недоля?</p>
          </sp>
          <sp who="#ratybor">
            <speaker>Ратибор</speaker>
            <p>Сли побідим, стане минувша зовсім, – то і пощо ж о ній пам’ятати?</p>
          </sp>
          <sp who="#voyin_act_3_scene_4">
            <speaker>Воїн</speaker>
            <p>Але чи ж думаєш, що тобі на будучність нич од нього не грозить?</p>
          </sp>
          <sp who="#ratybor">
            <speaker>Ратибор</speaker>
            <p>Скритих і підлих підступів не боїться правий чоловік, а на силу є сила і в мене.</p>
          </sp>
          <sp who="#voyin_act_3_scene_4">
            <speaker>Воїн</speaker>
            <p>Як твоя воля – я іду сповнити, що мні велено!</p>
            <stage>(Відходить.)</stage>
          </sp>
          <sp who="#ratybor">
            <speaker>Ратибор</speaker>
            <p>Боже мій, як дивна жизнь чоловіка! Як фаля водна під подувом того ж самого вітру-щастя раз взноситься, то знов другий раз опадає! Бач, щастя сприяло мні, коли-м ще не думав о тій блищачій золотій власті, до котрої тепер я примушений спішити! Щастя сприяло мні, коли я ранений дістався в дім того, котрому тепер несу страшну грозу війни, друхочучий таран, котрий має розвалити високий мур його надій! Я тогді слабий, безпомічний, почув, що в мні є серце живе, тепле, жаждуче жару, чувства сильного, солодкого – любві. Я почув те, бо-м найшов друге серце, що чувствовало то само, що в небесную гармонію складалося з моїм. Я забув про свою рану, я жив тілько в тім чувстві, і воно оздоровило мене. Щастя взносило мя що раз то вище, солодкії надії росли, красніли, мов ясне, погідне небо блистало передо мнов; нараз із того ж погідного неба вирвався грім і розірвав вінець золотого щастя, котрий разом сплів наші серця, розвалив наші надії, але чи під їх руїнами згибла наша любов? Ні-ні, вона була чиста і свята, вона була животворяща, вона мусить бути вічна! Бо хто в других життя вливає, чи ж той може умерти? Ох, але моє серце тогді страшну понесло рану, чую її ще тепер!.. А нині! По тяжкім горі, котре, мов змора, мов сон тяжкий, холодним великаном перевалилось через мою душу, нині знов щастя порвало мя в свої скажені обнятія, вплело мя в своє колесо і насліпо жене зо мнов високо вгору, – серце хоч дрожить, та не плаче! Боже, вскорі і її маю узріти, – як же з нев стрінуся?.. О, яко побідник її брата, яко князь, тиран, а не яко коханок! О, боже мій, боже, як же тяжко ти мене досвідчаєш! О судьбо, за що ж так по кусневі рвеш моє серце, а часті кладеш в холодну кроваву могилу, кладеш перед моїми очима?..</p>
          </sp>
          <stage>Крик воїнів за сценов.</stage>
          <p>Га, що за новий крик?</p>
          <sp who="#voyiny_act_3_scene_4">
            <speaker>Воїни.</speaker>
            <p>До рядів! До оружжя! Держися кріпко!</p>
          </sp>
          <stage>Голоси за сценов під горою.</stage>
          <p>Гурра! Гурра! Погибель бунтівникам! Погибель ратиборцям!</p>
          <sp who="#ratybor">
            <speaker>Ратибор</speaker>
            <p>Га, що се? Бачу, се несподіваний напад! Щастя моє, не опускай мя хоч в тій хвилі! (Вилітає, кричачи.) До оружжя! Порядкуйся! За мною!</p>
          </sp>
          <stage>Отвирається ширша сцена – вид на цілу долину. На одній її стороні, у підніжжя гори, борба. В замішанні чути голос Ратибора: «Наперед, товариші! Держіться кріпко! Ще хвиля – а пирснуть їх ряди!» Галас, брязк оружжя, зойки ранених. Воїни входять.</stage>
          <sp who="#odyn_iz_voyiniv_act_3_scene_4">
            <speaker>Один із воїнів.</speaker>
            <p>А що, брате, що се там діється?</p>
          </sp>
          <sp who="#druhyj_voyin_act_3_scene_4">
            <speaker>Другий</speaker>
            <p>Відділ неприятелів, досить сильний, уставлений був за ліском під горов і кинувся на наших, котрі, не сподіваючися такого привітання, зразу зачали ся були мішати.</p>
          </sp>
          <sp who="#odyn_iz_voyiniv_act_3_scene_4">
            <speaker>Первий</speaker>
            <p>Як же ж тепер стоїть діло?</p>
          </sp>
          <sp who="#druhyj_voyin_act_3_scene_4">
            <speaker>Вторий</speaker>
            <p>Скоро Ратибор приспів, змінилося все. Наші прибули в більшім множестві і добрім порядку і наперли на них. Всім нова одвага в серця вступила, скоро узріли приклад молодого князя. Той ти, брате, бореться! Враги перед ним, як трава перед косов або порох перед вітром, – так пирскають!</p>
          </sp>
          <sp who="#odyn_iz_voyiniv_act_3_scene_4">
            <speaker>Первий</speaker>
            <p>Куди ж ти ідеш? Я спішу до битви.</p>
          </sp>
          <sp who="#druhyj_voyin_act_3_scene_4">
            <speaker>Вторий</speaker>
            <p>Не знаю, чи буде ще там чого спішити! Бачить ми ся, що вскорі буде по всьому! Но бач, ту знов що інного!</p>
          </sp>
          <stage>З противного боку, з другої гори випадає новий відряд ворогів і кидається на ратиборців. Крик, борба затята. Ратиборці починають мішатися. Гурма селян, уступаючи, входить на сцену.</stage>
          <sp who="#odyn_seljanyn">
            <speaker>Один селянин.</speaker>
            <p>Ух! Клятії ростиславці! То нас ту в тій котлині обсіли, як комарі медведя!</p>
          </sp>
          <sp who="#vtoryj_seljanyn_act_3_scene_4">
            <speaker>Вторий</speaker>
            <stage>(окровавлений)</stage>
            <p>Ей, іди, тобі до витребеньків, а з мене душа вилазить крізь діру в боці, що ми якась ростиславська бестія видовбнула! Будь ласкав, візьми трохи глини, розмочи в крові або в якій калюжі і заліпи ми тії челюсті, бо уже зачинаю слабнути!</p>
          </sp>
          <stage>Переходять.</stage>
          <sp who="#innyyi_seljany">
            <speaker>Інниї селяни.</speaker>
            <p>Уступаймо, уступаймо! Ростиславці, як скажені, женуть за нами!</p>
            <stage>(Переходять сцену.)</stage>
          </sp>
          <stage>За ними другі, уступаючи перед ростиславцями.</stage>
          <sp who="#odyn_iz_rostyslavtsiv">
            <speaker>Один із ростиславців</speaker>
            <p>Та, то їх ту виловимо, як риби в саджавці, – клятих бунтівників!</p>
          </sp>
          <sp who="#druhyj_iz_rostyslavtsiv_act_3_scene_4">
            <speaker>Другий</speaker>
            <p>О, ту їм певно буде тепло! Тії гори мають ще, слава богу, досить дров і буде чим всіх їх попечи, як пискорі на рожнах, а насамперед їх шибайголову начальника Ратибора!</p>
          </sp>
          <sp who="#tretij_iz_rostyslavtsiv_act_3_scene_4">
            <speaker>Третій</speaker>
            <p>А що ж тобі зробив Ратибор, що би-сь го рад так немилосердно спечи?</p>
          </sp>
          <sp who="#druhyj_iz_rostyslavtsiv_act_3_scene_4">
            <speaker>Вторий</speaker>
            <p>Що ми зробив? Або ж то нич, що ми не дав з своїм проклятим нападом і обіду доїсти на коронаційній учті?</p>
          </sp>
          <sp who="#chetvertyj_iz_rostyslavtsiv_act_3_scene_4">
            <speaker>Четвертий</speaker>
            <p>Наперед, наперед. Доконуймо побіди на своїм крилі, заки тамтії на противній стороні потрафлять укріпитися. Князь ще зброїться в місті, небавом і він ту прибуде!</p>
            <stage>Переходять, но збоку впадають на них воїни Ратибора з криком: «Живи, Ратибор, князь наш! Побіда і Ратибор!» Ростиславці бороняться затято, вкінці, окружені, падуть.</stage>
          </sp>
          <sp who="#odyn_iz_rostyslavtsiv">
            <speaker>Один із ростиславців</speaker>
            <stage>(в борбі з ратиборцем)</stage>
            <p>Дай спокій, скажений, я вже послаб! Стій!</p>
          </sp>
          <sp who="#ratyborets">
            <speaker>Ратиборець</speaker>
            <p>Отсе маєш лікарство на змучення!</p>
            <stage>(Убиває го.)</stage>
          </sp>
          <stage>Ратоборці відходять в противну сторону.</stage>
          <sp who="#odyn_iz_poslidnikh">
            <speaker>Один із послідніх</speaker>
            <p>Дурна голота, селяне, уляклися леда-чого, тай в ноги! Но нич ту ще так страшного, ми потрафим і на два боки боронитися!</p>
          </sp>
          <stage>Відходять, селяни з противного боку наступають.</stage>
          <sp who="#odyn_seljanyn_act_3_scene_4">
            <speaker>Один селянин.</speaker>
            <p>Чи чув-єсь, куме, як сміються з нас, що ми уляклися леда горстки ворогів та й змикитили!</p>
          </sp>
          <sp who="#vtoryj_seljanyn_act_3_scene_4">
            <speaker>Вторий</speaker>
            <p>Ходім же і покажім їм, що ми ще не такі боягузи! Наперед!</p>
            <stage>Відходять.</stage>
          </sp>
          <stage>В тій хвилі ззаду новий відділ ростиславців впадає і вдирається майже в середину ратиборців. Заразом отвирається брама города в глибині сцени, Ростислав з новими відрядами виступає і кидається на війська Ратибора. Крик страшний, замішання, вітер зривається і підіймає хмару пилу. Ростислава видко межи рядами продираючогося ко Ратибору, в кінці все криється в поросі. Хвилю ще сцена остає отверта, потім спускається заслона.</stage>
        </div>
        <div type="scene">
          <head>Ява п’ята</head>
          <stage>Зала княжеська пуста, престол взаді сцени. Слуги вносять раненого Ростислава.</stage>
          <sp who="#rostyslav">
            <speaker>Ростислав</speaker>
            <p>Легше, легше! Ох, як страшно болить тая рана з його руки! Здає ми ся, через ню уходить моє життя! А він здоров, а він не терпить тепер! Що йому, що він в путах, що він в моїх руках, мій плінник! (До слуг.) Посадіть мя ще раз на той престол, на тую золотую гору, на котру я дерся ціле життя.</p>
          </sp>
          <stage>Слуги саджають го на престол.</stage>
          <p>Віддаліться трохи! Ох, щастя моє, чи ту ти мало мене завести? Днесь, днесь і послідній раз я засідаю тоє місце? Як же хорошо, з яким же золотим блеском ти нині рано взійшло для мене, о святеє сонце! Які надії, які сни і мечти родилися в моїй душі враз з твоїми ранніми лучами! А тепер як кроваво заходиш, як видимо теряєш свій блеск, своє світло! Отака й моя судьба! Нині я пережив ціле своє земне життя в тім сні скорім, короткім а неспокійнім, з котрого лиш по тоє буджуся, щоби умерти! Але ні, я гину, чую се, – а чи ж він, мій враг смертельний, мій убійця, має жити і, хоч побіджений, завладіти тим, чим побідитель не міг? Го-го, брате Ратиборе! Ти одним махом своєї славної шаблі задав дві смертельні рани – одну мені, а другу, брате, собі! Разом, товаришу, разом загинем! (До слуг.) Нехай ввійде дружина моя!</p>
          <stage>Слуги відходять, по хвилі весь двір входить сумний і тихо стає в півкрузі по обох сторонах престолу.</stage>
          <p>Піддані мої! Бог дарив нас днесь новою побідою – сила бунтівників зломлена упала, як дуб громом розтрісканий, – але і мене трафила грізна стріла судьби – і я гину. Тож слухайте послідніх слів, котрі, яко владітель, вискажу із сього місця. (До слуг.) Ввести сюди пліненого начальника бунту!</p>
          <stage>Слуги одходять, по хвилі вертають, ведучи Ратибора в кайданах. Той спокійний стає перед престолом. Ростислав дико глядить на нього.</stage>
          <p>Га, видиш, зухвалий бунтівнику, де тя завела твоя скажена затятість.</p>
          <sp who="#ratybor">
            <speaker>Ратибор</speaker>
            <p>На однім щаблі стоїмо оба!</p>
          </sp>
          <sp who="#rostyslav">
            <speaker>Ростислав</speaker>
            <p>Га, ти ще висміваєшся із мене? Ні, не думай, що смертельна тая рана, котру задало мені твоє безбожне желізо! Я жию, але ти, ти в тій хвилі не числишся межи живих!</p>
          </sp>
          <sp who="#ratybor">
            <speaker>Ратибор</speaker>
            <p>Я твій плінник, роби зі мнов, що хочеш, – бач, мої руки зв’язані, не здужаю їх більше підняти на тебе! Досить, досить на цілу жизнь два дні щастя, два дні надії – ти її в тім степені, що я, і на хвилину не зазнав! Княже, ми порівнялись в житті, я не жалую світу, не жалую корони, не жалую тебе, лиш жалую сього краю, котрий через нас так багато утерпів, лиш жалую свого рідного народу, котрий за нас так много крові пролив, так много синів своїх оплакує!</p>
          </sp>
          <sp who="#rostyslav">
            <speaker>Ростислав</speaker>
            <p>Не говори: за нас! На тобі ціла вина!</p>
          </sp>
          <sp who="#ratybor">
            <speaker>Ратибор</speaker>
            <p>Милишся! Ми однакі мали права до сього місця, ти мав лишень більше щастя, більше затятості!</p>
          </sp>
          <sp who="#rostyslav">
            <speaker>Ростислав</speaker>
            <p>Га, черве підлий, що ся в’єш під моїми ногами! Ти ще наставляєш жало своє против мене, а не знаєш, що в тій хвилі розтоптати тя можу!</p>
          </sp>
          <sp who="#ratybor">
            <speaker>Ратибор</speaker>
            <p>Топчи – я готов, лиш уважай, чи стане ти сили!</p>
          </sp>
          <sp who="#rostyslav">
            <speaker>Ростислав</speaker>
            <stage>(кличе)</stage>
            <p>Гей, слуги, вірні слуги мої!</p>
          </sp>
          <stage>Слуги приходять.</stage>
          <p>Візьміть сього бунтівника, віддайте го катам в руки і веліть, щоби ми сейчас принесено його голову!</p>
          <sp who="#myroslava">
            <speaker>Мирослава</speaker>
            <stage>(вбігає)</stage>
            <p>О боже мій, ось він, ось моє щастя! Ратиборе! Брате!</p>
            <stage>(Паде зімліла у стіп престолу.)</stage>
          </sp>
          <stage>Дворяни кидаються до неї.</stage>
          <sp who="#ratybor">
            <speaker>Ратибор</speaker>
            <stage>(відвертається).</stage>
            <p>Боже, того я боявся! Хвиля, хвиля ще, а була би душа моя спокійно відлетіла на суд твій правий, – пощо ж ще тая новая рана на моє бідне серце, пощо вона ще раз взбуджає любов життя і жаль за сим світом?</p>
          </sp>
          <stage>Дворяни тим часом відтерли Мирославу.</stage>
          <sp who="#rostyslav">
            <speaker>Ростислав</speaker>
            <p>Сестро, що се має значитися?</p>
          </sp>
          <sp who="#myroslava">
            <speaker>Мирослава</speaker>
            <p>Брате мій, княже, пане! Що зробила тобі сестра твоя, що ти хочеш убити ю, убити її серце і щастя навіки?</p>
          </sp>
          <sp who="#ratybor">
            <speaker>Ратибор</speaker>
            <p>Не навіки, зоре моя, не надовго розлучать нас!</p>
          </sp>
          <sp who="#myroslava">
            <speaker>Мирослава</speaker>
            <p>Ох, і ти, і ти против мене? Га, ходи зі мнов, киньмося перед престолом його – він прецінь брат мій, він помилує нас, він не схоче убивати мене!</p>
          </sp>
          <sp who="#ratybor">
            <speaker>Ратибор</speaker>
            <p>Він князь, а я бунтівник!</p>
          </sp>
          <sp who="#rostyslav">
            <speaker>Ростислав</speaker>
            <p>Слуги, чого ж стоїте? Беріть його, виповняйте розказ пана свого!</p>
          </sp>
          <sp who="#myroslava">
            <speaker>Мирослава</speaker>
            <stage>(кидається перед престолом)</stage>
            <p>Брате мій, брате мій милий, помилуй сестру свою, помилуй його, не убивай мене в цвіті жизні!</p>
          </sp>
          <sp who="#rostyslav">
            <speaker>Ростислав</speaker>
            <p>Нещасна! Засліплена! Бач, і я в цвіті жизні, і я убитий од нього! Сестро, іди, вимажи із серця свого тую потвору, нехай ім’я його не долітає ніколи до мого слуху!</p>
          </sp>
          <sp who="#myroslava">
            <speaker>Мирослава</speaker>
            <p>Ні-ні, мні серце недармо віщувало недолю – пропала моя надія, моє щастя молоде! Соколе мій, Ратиборе, ти мій князь, ти пан жизні і смерті моєї! Ходи, спіши, ходіть, слуги, ведіть нас разом – разом під топір ката, разом в ліпшу будучність!</p>
          </sp>
          <stage>За сценою щораз взрастаючий крик народу: «Живи, князь наш!» Отвираються двері, входять Всеволод, Стригонь, воїни і народ.</stage>
          <sp who="#rostyslav">
            <speaker>Ростислав</speaker>
            <p>О боже мій, чи се сон? Що мні?.. Се ж князь і пан мій! Ох, рана моя, ох, серце моє!</p>
            <stage>(Хоче зіскочити з престолу, паде лицем на землю, в’ється і конає.)</stage>
          </sp>
          <stage>Всеволод підходить ко престолу, дворяни кидаються до Ростислава – той мертвий.</stage>
          <sp who="#vsevolod">
            <speaker>Всеволод</speaker>
            <p>Народе мій, що се значиться? Що за фурія страшна запустила свій меч пагубний в твою грудь? Де єдність, де згода, котров недавно пишалися сини твої, де цвіт молодежі твоєї, де найзнаменитшії з дітей твоїх? Судьба на хвилю скрила мя перед твоїми очима, а вже сам против себе підняв ти меч вражди, підняв ти желізо убійства, а вже кров дітей твоїх поїть поля і лани твої, звірі кості їх розтягають, а круків стада співають зловіщую пісню смерті і заглади! Народе мій, що з тобою сталося?</p>
          </sp>
          <sp who="#holosy_narodu_za_stsenoju">
            <speaker>Голоси народу за сценою.</speaker>
            <p>Живи, живи, князь наш Всеволод!</p>
          </sp>
          <sp who="#vsevolod">
            <speaker>Всеволод</speaker>
            <p>А що ж ту бачу? Найліпший син землі сеї в путах, другий мертвий на лиці своїм лежить кровавий, страшний! О боже, боже предків наших, за що зіслав ти таку кару на сей край? Ратиборе, чув я про твої діла, знаю твою жизнь і твій характер. Ти один з-межи всіх годен наслідити по мні престол сей, нещастя докінчило огневої проби, ти показався достойним щастя! Візьми руку сеї дівиці, що з сльозами болю і жалю в очах а з сльозами радості і надії в серці стоїть коло тебе! Бог най благословить вашу любов! Мирославе, візьми його руку, бач сей ланцюг, що його скував, – нехай він всегда буде вам пам’яткою нещастя, котре показало ваше достоїнство, пам’яткою вічного союзу ваших серць, вічного союзу чесноти і надгороди! (Кладе їх руки разом і благословить їх.) Обоє ви стратили отців, нехай же я вам тоє місце заступлю! (До слуг.) Візьміть тіло сього нещасливого і похороніть обіч його отця. Бог і його тяжко досвідчив, не поминаймо лихом тих, котрих він забрав на свій суд. (Сідає на престол.) А тепер приступи сюда, Стригоню!</p>
          </sp>
          <stage>Стригонь виступає наперед і зближається ко престолу.</stage>
          <p>Отсе лицар, котрий один з-межи братніх незгод повзяв думку рятувати князя свого. Він один не забув мене – він вирвав мене із темної печери, з-межи опришків, він тепер первий має право до моєї вдячності. Стригоню, віднині ти начальник одного із моїх полків, а половина дібр Хрудоша твоя. Сподіваюся, що Мирослава згодиться з тим.</p>
          <sp who="#myroslava">
            <speaker>Мирослава</speaker>
            <p>Ох, пане мій, забери і всі – вони тільки відновляють в моїм серці пам’ять мого горя! Ти дав мені життя, ти вирвав мене із гробу одчаяння, я більше нич не хочу!</p>
          </sp>
          <sp who="#vsevolod">
            <speaker>Всеволод</speaker>
            <p>Воїнам, товаришам твоїм, Стригоню, велю виплатити із державного скарбу отвітну надгороду за їх вірність.</p>
          </sp>
          <sp who="#stryhon">
            <speaker>Стригонь</speaker>
            <p>О мій владітелю, чи ж я заслужив на так велику ласку твою через те, що-м учинив свій обов’язок?</p>
          </sp>
          <sp who="#vsevolod">
            <speaker>Всеволод</speaker>
            <p>Край сей числить тисячі рицарів, а ніхто із них не догадався той обов’язок сповнити. Іди і заслугуй дальше на ласку мою і мого наслідника, свого давнішого пана, трудячися коло добра і взросту сього краю!</p>
          </sp>
          <stage>Стригонь усувається набік.</stage>
          <p>Тепер введіть сюда пійманих опришків!</p>
          <stage>Слуги вводять Лабія і Палія.</stage>
          <sp who="#labij #palij">
            <speaker>Лабій і Палій</speaker>
            <stage>(кидаються перед престол)</stage>
            <p>Ласки, милосердія для преступних, для кающихся!</p>
          </sp>
          <sp who="#vsevolod">
            <speaker>Всеволод</speaker>
            <p>Встаньте! Правда, ви ведля права преступники, але вас нещастя і недостаток збив з правої дороги! Ви помимо свого упадку заховали в своїх серцях хоч іскру людськості, ви не зганьбили святині свого духу, – тому ж людськість принимає вас назад в свій круг. Я прирік вам ласку і службу, ідіть, ви відтепер в числі слуг моїх!</p>
          </sp>
          <sp who="#labij #palij">
            <speaker>Лабій і Палій</speaker>
            <stage>(за ними дворяни і народ)</stage>
            <p>Живи, живи многая літа, князь наш Всеволод!</p>
          </sp>
          <stage>Заслона спадає.</stage>
        </div>
      </div>
      <trailer>Кінець</trailer>
    </body>
  </text>
</TEI>