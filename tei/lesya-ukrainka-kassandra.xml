<TEI xmlns="http://www.tei-c.org/ns/1.0" xml:id="u000005" xml:lang="ukr">
  <teiHeader>
    <fileDesc>
      <titleStmt>
        <title type="main">Кассандра</title>
        <author>
          <persName>
            <forename>Леся</forename>
            <surname>Українка</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>Леся Українка. Енциклопедія життя і творчості</name>
          <idno type="URL">
            https://www.l-ukrainka.name/uk/Dramas/Kassandra.html
          </idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="sinon" sex="MALE">
            <persName>
              Сінон
            </persName>
          </person>
          <personGrp xml:id="golosi_z_ljudu" sex="UNKNOWN">
            <persName>
              Голоси з люду
            </persName>
          </personGrp>
          <person xml:id="klimena" sex="FEMALE">
            <persName>
              Клімена
            </persName>
          </person>
          <person xml:id="odissej" sex="MALE">
            <persName>
              Одіссей
            </persName>
          </person>
          <person xml:id="ajtra" sex="FEMALE">
            <persName>
              Айтра
            </persName>
          </person>
          <person xml:id="vartovij_1-j" sex="MALE">
            <persName>
              1-й вартовий
            </persName>
          </person>
          <person xml:id="deifob" sex="MALE">
            <persName>
              Деїфоб
            </persName>
          </person>
          <person xml:id="dolon" sex="MALE">
            <persName>
              Долон
            </persName>
          </person>
          <personGrp xml:id="inshi_zhinki_z_tsarskoi_rodini" sex="FEMALE">
            <persName>
              Інші жінки з царської родини
            </persName>
          </personGrp>
          <person xml:id="andromaha" sex="FEMALE">
            <persName>
              Андромаха
            </persName>
          </person>
          <person xml:id="kreuza" sex="FEMALE">
            <persName>
              Креуза
            </persName>
          </person>
          <personGrp xml:id="vojaki-spartantsi" sex="UNKNOWN">
            <persName>
              Вояки-спартанці
            </persName>
          </personGrp>
          <person xml:id="klitemnestra" sex="FEMALE">
            <persName>
              Клітемнестра
            </persName>
          </person>
          <person xml:id="paris" sex="MALE">
            <persName>
              Паріс
            </persName>
          </person>
          <person xml:id="golos_z_jurbi" sex="UNKNOWN">
            <persName>
              Голос з юрби
            </persName>
          </person>
          <person xml:id="agamemnon" sex="MALE">
            <persName>
              Агамемнон
            </persName>
          </person>
          <personGrp xml:id="golosi_v_narodi" sex="UNKNOWN">
            <persName>
              Голоси в народі
            </persName>
          </personGrp>
          <person xml:id="pershij_golos" sex="UNKNOWN">
            <persName>
              Перший голос
            </persName>
          </person>
          <personGrp xml:id="hor" sex="UNKNOWN">
            <persName>
              Хор
            </persName>
          </personGrp>
          <person xml:id="ajaks" sex="MALE">
            <persName>
              Аякс
            </persName>
          </person>
          <person xml:id="egist" sex="MALE">
            <persName>
              Егіст
            </persName>
          </person>
          <person xml:id="visnik" sex="MALE">
            <persName>
              Вісник
            </persName>
          </person>
          <person xml:id="vartovij_2-j" sex="MALE">
            <persName>
              2-й вартовий
            </persName>
          </person>
          <person xml:id="vartovij_5-j" sex="MALE">
            <persName>
              5-й вартовий
            </persName>
          </person>
          <person xml:id="tretij_golos" sex="MALE">
            <persName>
              Третій голос
            </persName>
          </person>
          <person xml:id="vartovij_3-j" sex="MALE">
            <persName>
              3-й вартовий
            </persName>
          </person>
          <person xml:id="gelen" sex="MALE">
            <persName>
              Гелен
            </persName>
          </person>
          <person xml:id="hrize" sex="MALE">
            <persName>
              Хрізе
            </persName>
          </person>
          <person xml:id="golosi_z_gurtu" sex="UNKNOWN">
            <persName>
              Голоси з гурту
            </persName>
          </person>
          <person xml:id="odin_golos" sex="UNKNOWN">
            <persName>
              Один голос
            </persName>
          </person>
          <person xml:id="poliksena" sex="MALE">
            <persName>
              Поліксена
            </persName>
          </person>
          <person xml:id="diomed" sex="MALE">
            <persName>
              Діомед
            </persName>
          </person>
          <person xml:id="kitarist" sex="MALE">
            <persName>
              Кітарист
            </persName>
          </person>
          <person xml:id="menelaj" sex="MALE">
            <persName>
              Менелай
            </persName>
          </person>
          <person xml:id="kassandra" sex="FEMALE">
            <persName>
              Кассандра
            </persName>
          </person>
          <person xml:id="stara_rabinja" sex="FEMALE">
            <persName>
              Стара рабиня
            </persName>
          </person>
          <person xml:id="drugij_golos" sex="UNKNOWN">
            <persName>
              Другий голос
            </persName>
          </person>
          <personGrp xml:id="ljudi" sex="UNKNOWN">
            <persName>
              Люди
            </persName>
          </personGrp>
          <person xml:id="flejtist" sex="FEMALE">
            <persName>
              Флейтист
            </persName>
          </person>
          <personGrp xml:id="hor_vartovih" sex="UNKNOWN">
            <persName>
              Хор вартових
            </persName>
          </personGrp>
          <person xml:id="gelena" sex="FEMALE">
            <persName>
              Гелена
            </persName>
          </person>
          <person xml:id="levke" sex="MALE">
            <persName>
              Левке
            </persName>
          </person>
          <person xml:id="odna_z_trojanok" sex="FEMALE">
            <persName>
              Одна з троянок
            </persName>
          </person>
          <person xml:id="onomaj" sex="MALE">
            <persName>
              Ономай
            </persName>
          </person>
          <person xml:id="chetvertij_golos" sex="UNKNOWN">
            <persName>
              Четвертий голос
            </persName>
          </person>
          <person xml:id="vartovij_4-j" sex="MALE">
            <persName>
              4-й вартовий
            </persName>
          </person>
          <person xml:id="rabinja" sex="FEMALE">
            <persName>
              Рабиня
            </persName>
          </person>
        </listPerson>
      </particDesc>
    </profileDesc>
  </teiHeader>
  <standOff>
    <listEvent>
      <event type="written" when="1907">
        <desc/>
      </event>
    </listEvent>
    <listRelation>
      <relation name="wikidata" active="https://dracor.org/entity/u000005" passive="http://www.wikidata.org/entity/Q136205358"/>
    </listRelation>
  </standOff>
  <text>
    <body>
      <div type="act">
        <head>1</head>
        <stage>Кімната в гінекеї (жіночій половині) Пріамового дому. Гелена сидить на низькім різьбленім стільці і пряде пурпурну вовну на золотій кужілці; сама пишно вбрана, на поясі висить кругле срібне свічадо.</stage>
        <stage>Кассандра ввіходить у кімнату, замислена, дивиться поперед себе, погляд її падає на Гелену, немов пронизує її і немов бачить крізь неї ще щось далі. Так дивлячись, Кассандра спиняється посеред кімнати і стоїть мовчки.</stage>
        <sp who="#gelena">
          <speaker>Гелена</speaker>
          <l>Сестрице, радуйся!</l>
        </sp>
        <sp who="#kassandra">
          <speaker>Кассандра</speaker>
          <l>Радій, Гелено, –</l>
          <l>бо ми не сестри.</l>
        </sp>
        <sp who="#gelena">
          <speaker>Гелена</speaker>
          <l>Ох, я добре знаю,</l>
          <l>що осоружна я тобі, як смерть.</l>
        </sp>
        <sp who="#kassandra">
          <speaker>Кассандра</speaker>
          <l>І ти, і смерть – обидві рідні сестри.</l>
        </sp>
        <sp who="#gelena">
          <speaker>Гелена</speaker>
          <l>Кассандро!</l>
        </sp>
        <sp who="#kassandra">
          <speaker>Кассандра</speaker>
          <l>Так зови мене, Гелено,</l>
          <l>а не сестрою.</l>
        </sp>
        <sp who="#gelena">
          <speaker>Гелена</speaker>
          <stage>(вражена)</stage>
          <l>Більш тебе ніколи</l>
          <l>не назову сестрою. Тільки чом</l>
          <l>себе ти не зовеш сестрою смерті,</l>
          <l>було б тоді се більше до лиця.</l>
          <l>Вже так, що до лиця!</l>
        </sp>
        <sp who="#kassandra">
          <speaker>Кассандра</speaker>
          <l>Візьми свічадо.</l>
        </sp>
        <sp who="#gelena">
          <speaker>Гелена</speaker>
          <l>До чого сі слова?</l>
        </sp>
        <sp who="#kassandra">
          <speaker>Кассандра</speaker>
          <l>Візьми свічадо!</l>
        </sp>
        <stage>Гелена мимохіть слухається і бере свічадо в руки. Кассандра стає з нею поруч.</stage>
        <l>Дивись: от ти і я, – у нас нічого</l>
        <l>подібного нема.</l>
        <sp who="#gelena">
          <speaker>Гелена</speaker>
          <l>А хто ж те каже?</l>
        </sp>
        <sp who="#kassandra">
          <speaker>Кассандра</speaker>
          <l>Якби ж я так була подібна смерті,</l>
          <l>була б тобі подібна.</l>
        </sp>
        <sp who="#gelena">
          <speaker>Гелена</speaker>
          <l>Геть іди!</l>
          <l>Чого ти смерть на мене накликаєш?</l>
        </sp>
        <sp who="#kassandra">
          <speaker>Кассандра</speaker>
          <l>Хіба сестра сестру повинна вбити?</l>
          <l>Сестра сестрі частіше помагає.</l>
        </sp>
        <sp who="#gelena">
          <speaker>Гелена</speaker>
          <l>Так ти того прийшла оце до мене,</l>
          <l>щоб дорікати? Що ж, печи, картай,</l>
          <l>вам тільки й радощів, коли я плачу.</l>
        </sp>
        <stage>Бере з її рук свічадо і держить проти її лиця. Гелена насуплює брови, але не плаче й не одвертається, обличчя їй дедалі випогоджується.</stage>
        <sp who="#kassandra">
          <speaker>Кассандра</speaker>
          <l>Ти плакати не можеш, як і смерть.</l>
          <l>Дивись: твоє обличчя знов спокійне,</l>
          <l>знов тая сила у твоїх очах,</l>
          <l>велика сила, – їй усі коряться,</l>
          <l>всі смертні, і Кассандра вкупі з ними.</l>
          <stage>(Спускає свічадо.)</stage>
          <l>Ідеш ти – і старі, поважні люди</l>
          <l>склоняються перед тобою низько</l>
          <l>і мовлять урочисто: «Богорівна!»</l>
          <l>Ти глянеш – кам’яніють мужі сильні</l>
          <l>і тихо шепотять: «Непереможна!»</l>
          <l>Ти поцілуєш – і погасне погляд</l>
          <l>у наймолодшого з синів Пріама,</l>
          <l>кров хвилею потужною приб’є</l>
          <l>до серця, і німіє серце й слово,</l>
          <l>і блідне пам’ять, і обличчя блідне,</l>
          <l>і весь він твій, і вже нема для нього</l>
          <l>ні матері, ні батька, ні родини,</l>
          <l>ні краю рідного… Троянки, плачте!</l>
          <l>Умер, загинув молодий Паріс!</l>
        </sp>
        <sp who="#gelena">
          <speaker>Гелена</speaker>
          <l>Ти братові своєму смерть віщуєш?</l>
        </sp>
        <sp who="#kassandra">
          <speaker>Кассандра</speaker>
          <l>Для мене він давно вже не живе.</l>
        </sp>
        <sp who="#gelena">
          <speaker>Гелена</speaker>
          <l>Ненависна! Я знаю, як ти зроду</l>
          <l>ворогувала на Паріса.</l>
        </sp>
        <sp who="#kassandra">
          <speaker>Кассандра</speaker>
          <l>Зроду</l>
          <l>любила я його.</l>
        </sp>
        <sp who="#gelena">
          <speaker>Гелена</speaker>
          <l>А нащо ж ти</l>
          <l>вмовляла батька й матір не приймати</l>
          <l>його до двору, як прийшов він вперше</l>
          <l>від пастухів убогих, що його</l>
          <l>ховали від пророцтва навісного?</l>
        </sp>
        <sp who="#kassandra">
          <speaker>Кассандра</speaker>
          <l>То не було пророцтво навісне.</l>
          <l>Умерти або жити з пастухами</l>
          <l>було б єдине для Паріса щастя.</l>
        </sp>
        <sp who="#gelena">
          <speaker>Гелена</speaker>
          <l>Чому ж то так? Чому ж то Деїфоб,</l>
          <l>і Гектор, і Гелен, і всі брати,</l>
          <l>і сестри всі, і ти сама, Кассандро,</l>
          <l>в палатах здатні жити, а Паріс</l>
          <l>у курені пастушім мав би скніти?</l>
        </sp>
        <sp who="#kassandra">
          <speaker>Кассандра</speaker>
          <l>А скніти у палатах, може, краще,</l>
          <l>так як Паріс у тебе в гінекеї?</l>
          <l>І Деїфоб, і Гектор, і Гелен</l>
          <l>живуть, не скніють: Деїфоб на раді,</l>
          <l>а Гектор на війні, Гелен у храмі –</l>
          <l>живуть душею й тілом. А Паріс?</l>
          <l>Він тільки й жив, як грав там на сопілці</l>
          <l>серед отар. Мовчить Паріс на раді,</l>
          <l>і зброю надягає, мов кайдани,</l>
          <l>боги з ним на розмові не бувають.</l>
        </sp>
        <sp who="#gelena">
          <speaker>Гелена</speaker>
          <l>З ним Афродіта розмовляє!</l>
        </sp>
        <sp who="#kassandra">
          <speaker>Кассандра</speaker>
          <l>Ні!</l>
          <l>Він раб її, з рабом нема розмови.</l>
          <l>Вона велить, він слухає, та й годі.</l>
        </sp>
        <sp who="#gelena">
          <speaker>Гелена</speaker>
          <l>Се ж тільки ти змагаєшся з богами,</l>
          <l>за те вони тебе й карають.</l>
        </sp>
        <sp who="#kassandra">
          <speaker>Кассандра</speaker>
          <l>Що ж,</l>
          <l>їх сила в карі, а моя в змаганні.</l>
        </sp>
        <sp who="#gelena">
          <speaker>Гелена</speaker>
          <l>Для того ти й з Кіпрідою змагалась,</l>
          <l>коли вона Паріса напутила</l>
          <l>до мене в Спарту плисти? Що ж, Кассандро,</l>
          <l>Кіпріда, бач, перемогла тебе!</l>
        </sp>
        <sp who="#kassandra">
          <speaker>Кассандра</speaker>
          <l>Мене, Гелено?	Ні, тебе й Паріса.</l>
        </sp>
        <sp who="#gelena">
          <speaker>Гелена</speaker>
          <l>Але ж Паріс послухав не тебе.</l>
        </sp>
        <sp who="#kassandra">
          <speaker>Кассандра</speaker>
          <l>Глухий не чує – де ж тут перемога?</l>
        </sp>
        <sp who="#gelena">
          <speaker>Гелена</speaker>
          <l>Та хто ж би слухав провісті твоєї?</l>
          <l>Не говорила ж ти, почім ти знала,</l>
          <l>що вийде з подоріжжя.</l>
        </sp>
        <sp who="#kassandra">
          <speaker>Кассандра</speaker>
          <l>Я не знаю</l>
          <l>нічого, окрім того, що я бачу.</l>
        </sp>
        <sp who="#gelena">
          <speaker>Гелена</speaker>
          <l>Та що ж могла ти бачити тоді?</l>
        </sp>
        <sp who="#kassandra">
          <speaker>Кассандра</speaker>
          <l>Я бачила, як молодик вродливий</l>
          <l>з веселим серцем на чужину плив,</l>
          <l>не посланцем народу велемудрим,</l>
          <l>не збройним вояком і не купцем;</l>
          <l>шличок пастуший легкодумне чоло</l>
          <l>не зброїв, а красив. І я сказала:</l>
          <l>«Гей, куйте шоломи, троянські мужі,</l>
          <l>утроє, вчетверо кладіть блискучу мідь!»</l>
          <l>А потім… ох, страшна була хвилина,</l>
          <l>як він прибув, а з ним і ти, Гелено,</l>
          <l>і я отой смертельний поцілунок</l>
          <l>побачила…</l>
        </sp>
        <sp who="#gelena">
          <speaker>Гелена</speaker>
          <l>Кассандро! се неправда!</l>
          <l>Паріса я в той час не цілувала.</l>
        </sp>
        <sp who="#kassandra">
          <speaker>Кассандра</speaker>
          <l>І все-таки я бачила його,</l>
          <l>той поцілунок, саме в ту хвилину,</l>
          <l>коли до нашої землі торкнулась</l>
          <l>червоновзута білая нога</l>
          <l>твоя, Гелено. Ранила ти землю.</l>
        </sp>
        <sp who="#gelena">
          <speaker>Гелена</speaker>
          <l>Ти крикнула до мене: «Кров і смерть!»</l>
          <l>Того тобі довіку не забуду.</l>
        </sp>
        <sp who="#kassandra">
          <speaker>Кассандра</speaker>
          <l>Я не тобі те крикнула, Гелено.</l>
          <l>Була я в той час новонарожденна</l>
          <l>і криком болю світ новий стрічала.</l>
          <l>Я бачила: Паріс на нас не глянув,</l>
          <l>устами тільки привітав троянців.</l>
          <l>Я бачила, як на його думки</l>
          <l>сандалія червона наступила.</l>
          <l>Я крикнула: «Несіть ячмінь і сіль, –</l>
          <l>за жрицею рокована йде жертва!»</l>
          <l>Розвіяв вітер золотеє пасмо</l>
          <l>твого волосся. «Мчить Арес неситий</l>
          <l>на поводі Кіпрідинім, як огир</l>
          <l>в палу жаги. Готуйте гекатомбу!» –</l>
          <l>волала я і бачила: на морі</l>
          <l>вже чорні кораблі багряну хвилю</l>
          <l>стернами різали, вітрила рвались…</l>
          <l>На шоломах у вояків ахейських</l>
          <l>тряслися грізно гриви…</l>
        </sp>
        <sp who="#gelena">
          <speaker>Гелена</speaker>
          <l>Ти безумна!</l>
          <l>Хіба в той день ахейці приплили?</l>
          <l>Ми ж більше року прожили спокійно!</l>
        </sp>
        <sp who="#kassandra">
          <speaker>Кассандра</speaker>
          <l>Я бачила в той день ахейське військо.</l>
          <l>Тепер я бачу: Менелай бере</l>
          <l>тебе за руку…</l>
        </sp>
        <sp who="#gelena">
          <speaker>Гелена</speaker>
          <l>Геть від мене, люта!</l>
          <l>Неправда то! неправда! І ніколи</l>
          <l>того не буде! Краще розіб’юся,</l>
          <l>упавши з вежі на каміння гостре!</l>
        </sp>
        <sp who="#kassandra">
          <speaker>Кассандра</speaker>
          <stage>(з певністю)</stage>
          <l>Твій чоловік бере тебе за руку,</l>
          <l>і, ледве взяв, вже ти його ведеш.</l>
          <l>Ти попереду, він іде позаду…</l>
          <l>Чужі моря, чужі краї минає</l>
          <l>ваш корабель, несучи вас додому…</l>
          <l>Огні погасли на руїнах Трої,</l>
          <l>і дим від Іліона в небі зник…</l>
          <l>А ти сидиш на троні, ти цариця,</l>
          <l>прядеш собі на золотій кужілці</l>
          <l>пурпурну вовну, і червона нитка</l>
          <l>все точиться, все точиться…</l>
        </sp>
        <sp who="#gelena">
          <speaker>Гелена</speaker>
          <l>Неправда!</l>
        </sp>
        <sp who="#kassandra">
          <speaker>Кассандра</speaker>
          <l>О богорівна! О непереможна!</l>
          <l>Епіметея дочко!</l>
        </sp>
        <sp who="#gelena">
          <speaker>Гелена</speaker>
          <l>Що се знов?</l>
          <l>Яке нове безумство? Як ти смієш</l>
          <l>казать мені «Епіметея дочко»?</l>
        </sp>
        <sp who="#kassandra">
          <speaker>Кассандра</speaker>
          <l>Був Прометей і був Епіметей,</l>
          <l>одного батька-матері синове.</l>
          <l>Життя й вогонь дав людям Прометей</l>
          <l>і знав, що муки ждуть його за теє,</l>
          <l>провидець мук не відвернув від себе, –</l>
          <l>з усіх синів праматері Землі</l>
          <l>його найгірше покарала Мойра.</l>
          <l>Епіметей не знав нічого. Завжди</l>
          <l>у нього думка доганяла вчинок.</l>
          <l>Він взяв собі за жінку ту Пандору,</l>
          <l>що смерть і горе людям дарувала,</l>
          <l>і був щасливий з нею, і довіку</l>
          <l>ніхто його нещасним не назвав.</l>
          <l>Одного батька й матері синове,</l>
          <l>титани зроду не були братами,</l>
          <l>а ти хотіла, щоб тебе Кассандра</l>
          <l>сестрою називала! Ні, Гелено,</l>
          <l>неправди я не можу говорити.</l>
        </sp>
        <sp who="#gelena">
          <speaker>Гелена</speaker>
          <l>Неправда все, що ти коли говориш!</l>
        </sp>
        <sp who="#kassandra">
          <speaker>Кассандра</speaker>
          <l>Епіметей казав так Прометею</l>
          <l>і був щасливий. Радуйся, царице!</l>
          <stage>(Виходить.)</stage>
        </sp>
      </div>
      <div type="act">
        <head>2</head>
        <stage>Кассандрин покій. Кассандра пише Сівілінську книгу на довгому пергаменті. Коло неї великий триніг з запаленим куривом.</stage>
        <sp who="#poliksena">
          <speaker>Поліксена</speaker>
          <stage>(у білому убранні, червоні стрічки й червоні квітки з гранати в косах)</stage>
          <l>Кассандро, рідна, ти не знаєш, люба,</l>
          <l>яка щаслива я! Який вродливий</l>
          <l>мій Ахіллес, мій наречений! Часто</l>
          <l>я з брами бачу, як він їде полем,</l>
          <l>мов Геліос прекрасний, так він сяє.</l>
          <l>З Атрідами в незгоді він, і хоче</l>
          <l>в міцному мирі з батьком нашим бути,</l>
          <l>і шлюб наш буде вже одразу плідним, –</l>
          <l>так кажуть мірмідонці і троянці,</l>
          <l>бо з нього зродиться і згода, й сила,</l>
          <l>і не загине вже святая Троя,</l>
          <l>не вмре народ державного Пріама!</l>
        </sp>
        <sp who="#kassandra">
          <speaker>Кассандра</speaker>
          <l>Пробач мені, сестричко, я не можу</l>
          <l>тепер з тобою говорити. Бачиш,</l>
          <l>тепер пишу я книгу, на розмові</l>
          <l>я мушу бути з яснокудрим богом.</l>
        </sp>
        <sp who="#poliksena">
          <speaker>Поліксена</speaker>
          <l>Негарно заздрити сестрі, Кассандро,</l>
          <l>не винна я, що Ахіллес мене,</l>
          <l>а не тебе з усіх царівен вибрав,</l>
          <l>не дівчина ж бо мужа вибирає,</l>
          <l>а він її. І з того я не винна,</l>
          <l>що ти не вміла догодить Кіпріді.</l>
        </sp>
        <sp who="#kassandra">
          <speaker>Кассандра</speaker>
          <l>Ні, Поліксено, я тобі не заздрю!</l>
          <stage>(Заслоняє лице покривалом.)</stage>
        </sp>
        <sp who="#poliksena">
          <speaker>Поліксена</speaker>
          <l>Прости, кохана, я тебе вразила.</l>
          <l>В своєму щасті я зовсім забула,</l>
          <l>що слово «шлюб» гірке моїй Кассандрі</l>
          <l>від того часу, як Долон зрадливий</l>
          <l>одкинувся від неї.</l>
        </sp>
        <sp who="#kassandra">
          <speaker>Кассандра</speaker>
          <l>Поліксено,</l>
          <l>що говорить про те! Я добре знала,</l>
          <l>що я йому дружиною не буду.</l>
        </sp>
        <sp who="#poliksena">
          <speaker>Поліксена</speaker>
          <l>А нащо ж ти приймала подарунки?</l>
        </sp>
        <sp who="#kassandra">
          <speaker>Кассандра</speaker>
          <l>Бо я його любила. Ті дари –</l>
          <l>то все, що міг Долон Кассандрі дати.</l>
          <l>Чому ж я мала б і того зрікатись?</l>
          <l>Він щиро те давав, а я те брала,</l>
          <l>щоб мати спогад про хвилини щастя,</l>
          <l>бо знала я, їх небагато буде.</l>
          <l>Дивись: і досі золота гадючка</l>
          <l>мені правицю обвиває так,</l>
          <l>як спогад в’ється коло мого серця…</l>
          <stage>(Показує обручку на руці вище ліктя.)</stage>
          <l>Долон не винен. Винні сії очі,</l>
          <l>не вмів їх погляд мовити: «Кохаю»,</l>
          <l>хоч від кохання серце розривалось.</l>
          <l>Боявся їх Долон. Він сам казав,</l>
          <l>що вбили щастя наше тії очі</l>
          <l>холодними і твердими мечами.</l>
          <l>Вони однакові були, незмінні</l>
          <l>перед богами і перед коханим.</l>
          <l>Не міг Долон очей тих подолати,</l>
          <l>не міг він погляду їх одвернути</l>
          <l>від таємниці до живого щастя.</l>
          <l>І знала я, що в сих моїх очах</l>
          <l>моя недоля, тільки що робити?</l>
          <l>Хіба осліпнути? Бо де візьметься</l>
          <l>у птиці віщої коханий погляд</l>
          <l>голубки, що воркує.</l>
        </sp>
        <stage>Поліксена дивиться їй в очі.</stage>
        <l>Поліксено!</l>
        <l>Не придивляйся до моїх очей.</l>
        <l>Не говори до мене, не питай</l>
        <l>нічого, нічогісінько. Ти знаєш,</l>
        <l>тебе я над усіх сестер злюбила.</l>
        <l>Не говори до мене.</l>
        <sp who="#poliksena">
          <speaker>Поліксена</speaker>
          <l>Ні, Кассандро,</l>
          <l>не думай ти, що й я тобі ворожа,</l>
          <l>як інші всі. Не винна ж ти, що хвора,</l>
          <l>що бог тобі так затуманив думку,</l>
          <l>що скрізь лихе ввижається тобі</l>
          <l>там, де його і признаку немає,</l>
          <l>що ти собі та й людям труїш радість.</l>
          <l>Мені тебе, голубко, дуже шкода.</l>
          <stage>(Сідає на низенький ослінчик біля ніг Кассандри.)</stage>
          <l>Сестричко, розчеши мені волосся.</l>
          <l>Мені казала мати розчесатись,</l>
          <l>та бачиш, як заплуталось воно,</l>
          <l>та ще тут сі квітки ніяк не вийму.</l>
          <stage>(Виймає з-за пояса золотий гребінець і маленьке кругле свічадо.)</stage>
          <l>Ось маєш гребінець.</l>
          <stage>(Подає гребінець Кассандрі, тая бере слухняно, починає розв’язувати стрічки, виймати квітки з волосся. Поліксена дивиться в свічадо.)</stage>
        </sp>
        <sp who="#kassandra">
          <speaker>Кассандра</speaker>
          <stage>(шепоче)</stage>
          <l>Яка хороша</l>
          <l>моя сестричка! Заздрісні боги</l>
          <l>собі найкраще в жертву вибирають.</l>
          <l>О, краще б я тепер мечем жертовним</l>
          <l>життя її перетяла, от зараз,</l>
          <l>поки вона ще горя не зазнала!</l>
        </sp>
        <sp who="#poliksena">
          <speaker>Поліксена</speaker>
          <stage>(бачить в свічаді очі Кассандри)</stage>
          <l>Кассандро, я боюсь твоїх очей!</l>
          <l>Чого так дивишся? Що ти шепочеш?</l>
        </sp>
        <sp who="#kassandra">
          <speaker>Кассандра</speaker>
          <l>Нічого, ні, нічого. Ти казала,</l>
          <l>що хвора я. Так, може, се і правда,</l>
          <l>я, певне, хвора, не вважай на мене…</l>
          <l>Згадала я про нашого Троїла,</l>
          <l>до тебе він такий подібний був…</l>
          <l>а надто як лежав мечем пробитий…</l>
          <l>спокійний, тихий, гарний… Поліксено,</l>
          <l>ти вже забула, чий то був той меч</l>
          <l>у грудях брата нашого Троїла?</l>
        </sp>
        <sp who="#poliksena">
          <speaker>Поліксена</speaker>
          <l>Кассандро, нащо спогадами труїш?</l>
          <l>На те війна.</l>
        </sp>
        <sp who="#kassandra">
          <speaker>Кассандра</speaker>
          <l>Ох так, на те війна:</l>
          <l>убити брата, потім заручити</l>
          <l>сестру за себе…</l>
        </sp>
        <sp who="#poliksena">
          <speaker>Поліксена</speaker>
          <l>Брат давно убитий,</l>
          <l>і я його зовсім не пам’ятаю,</l>
          <l>та й Ахіллес тоді зовсім не знав,</l>
          <l>кого він убивав.</l>
        </sp>
        <sp who="#kassandra">
          <speaker>Кассандра</speaker>
          <l>Та ми те знаєм.</l>
          <l>І, певне, Ахіллес того не знав,</l>
          <l>що в той же час, як він шукав послів,</l>
          <l>щоб їх послати у свати до тебе,</l>
          <l>твій брат, наш Гектор, саме раду радив,</l>
          <l>щоб запалити кораблі ахейські.</l>
          <l>В той час, як ти оці квітки з гранати</l>
          <l>у кучері вплітала, Гектор наш</l>
          <l>думливу голову шоломом зброїв.</l>
        </sp>
        <sp who="#poliksena">
          <speaker>Поліксена</speaker>
          <l>Так що? Він мірмідонців не зачепить,</l>
          <l>то й Ахіллесові про те байдуже,</l>
          <l>як і мені.</l>
        </sp>
        <sp who="#andromaha">
          <speaker>Андромаха</speaker>
          <stage>(вбігає)</stage>
          <l>Чи ви те чули, сестри?</l>
          <l>Мій Гектор, кажуть, заколов Патрокла.</l>
          <l>Се ж Ахіллес Патрокла мав за друга</l>
          <l>найпершого…</l>
        </sp>
        <sp who="#kassandra">
          <speaker>Кассандра</speaker>
          <l>Ой горе! кров і помста!</l>
          <l>Оце твій шлюб, нещасна Поліксено!</l>
          <stage>(Бере з-за тринога ножиці і обрізує коси Поліксені.)</stage>
        </sp>
        <sp who="#poliksena">
          <speaker>Поліксена</speaker>
          <l>Ой!</l>
        </sp>
        <sp who="#kassandra">
          <speaker>Кассандра</speaker>
          <l>Поліксено, де жалобні шати?</l>
        </sp>
        <sp who="#andromaha">
          <speaker>Андромаха</speaker>
          <l>Безумна, що ти робиш?</l>
        </sp>
        <sp who="#kassandra">
          <speaker>Кассандра</speaker>
          <stage>(в пророчому нестямі)</stage>
          <l>Андромахо,</l>
          <l>сестра по братові жалобу носить,</l>
          <l>вдова по мужеві бере ще глибшу,</l>
          <l>а сирота загине в сповитку!</l>
        </sp>
        <sp who="#andromaha">
          <speaker>Андромаха</speaker>
          <l>Зловіснице, бодай ти заніміла!</l>
        </sp>
        <sp who="#poliksena">
          <speaker>Поліксена</speaker>
          <l>Чом ти мені одразу не сказала,</l>
          <l>що горе близько? Може б, я могла</l>
          <l>затримать Гектора…</l>
        </sp>
        <sp who="#kassandra">
          <speaker>Кассандра</speaker>
          <l>Ох, Поліксено,</l>
          <l>я завжди чую горе, бачу горе,</l>
          <l>а показать не вмію. Я не можу</l>
          <l>сказати: тут воно або он там.</l>
          <l>Я тільки знаю, що воно вже є</l>
          <l>і що його ніхто вже не одверне,</l>
          <l>ніхто, ніхто. Ох, якби тільки можна,</l>
          <l>то я б сама те горе одвернула!</l>
        </sp>
        <sp who="#poliksena">
          <speaker>Поліксена</speaker>
          <l>Та й одвернула б, якби ти сьогодні</l>
          <l>сказала Гектору: не йди на бій.</l>
        </sp>
        <sp who="#andromaha">
          <speaker>Андромаха</speaker>
          <l>Вже ж ти це знала, – чом же не сказала?</l>
        </sp>
        <sp who="#kassandra">
          <speaker>Кассандра</speaker>
          <l>Хоч би й сказала, – хто б мені повірив?</l>
        </sp>
        <sp who="#andromaha">
          <speaker>Андромаха</speaker>
          <l>Та як же й вірити, коли ти завжди</l>
          <l>не в пору й недоладно пророкуєш?</l>
        </sp>
        <sp who="#poliksena">
          <speaker>Поліксена</speaker>
          <l>Віщуєш горе завжди, а чому</l>
          <l>й від кого прийде горе, не говориш.</l>
        </sp>
        <sp who="#kassandra">
          <speaker>Кассандра</speaker>
          <l>Бо я того не знаю, Поліксено.</l>
        </sp>
        <sp who="#andromaha">
          <speaker>Андромаха</speaker>
          <l>То як ми можем вірити словам?</l>
        </sp>
        <sp who="#kassandra">
          <speaker>Кассандра</speaker>
          <l>То не слова, я все те бачу, сестри,</l>
          <l>що говорю. Я бачу: Троя гине.</l>
        </sp>
        <sp who="#andromaha">
          <speaker>Андромаха</speaker>
          <l>Чому? Від кого? Хто її зруйнує?</l>
          <l>Атріди? Ахіллес?</l>
        </sp>
        <sp who="#kassandra">
          <speaker>Кассандра</speaker>
          <l>Не знаю, сестри.</l>
          <l>Я бачу тільки: Троя погибає,</l>
          <l>і шлюб дочки Пріама з Ахіллесом,</l>
          <l>червоним від крові троянських мужів,</l>
          <l>ганебний шлюб не врятував би Трої.</l>
          <l>Живі вино готують на весілля,</l>
          <l>мерці волають: «Крові дайте, крові!»</l>
          <l>…Ох, скільки крові чорної я бачу!</l>
          <l>І батько наш коліна обіймає</l>
          <l>катам своїх дітей… Я чую крик…</l>
          <l>ридає, плаче, скиглить, виє, виє…</l>
          <l>То наша мати!.. Я пізнала голос!..</l>
        </sp>
        <sp who="#andromaha">
          <speaker>Андромаха</speaker>
          <l>Боги всесильні, одберіть їй мову!</l>
        </sp>
        <stage>Кассандра хапається за голову і з жахом дивиться у простор. Поліксена з плачем кидається в обійми Андромахи.</stage>
      </div>
      <div type="act">
        <head>3</head>
        <stage>Покій Андромахи. Рабині прядуть і тчуть, деякі гаптують і шиють. Андромаха тче великий білий плат, обходячи навколо високі кросна.</stage>
        <sp who="#andromaha">
          <speaker>Андромаха</speaker>
          <stage>(до рабинь)</stage>
          <l>Підіть на браму ви, Левке й Хрізе,</l>
          <l>іди й ти, Айтро; по черзі вертайтесь,</l>
          <l>поглянувши на бій і розпитавшись,</l>
          <l>про Гектора мені звістки приносьте.</l>
        </sp>
        <stage>Рабині виходять.</stage>
        <sp who="#klimena">
          <speaker>Клімена</speaker>
          <stage>(стара рабиня)</stage>
          <l>Чому ти, владарко, сама не підеш?</l>
          <l>Не так би сумувала, подивившись,</l>
          <l>як твій герой воює ворогів.</l>
        </sp>
        <sp who="#andromaha">
          <speaker>Андромаха</speaker>
          <l>Не можу я, Клімено, я боюся</l>
          <l>іржання коней, брязкоту мечів,</l>
          <l>і куряви, і крику, а найгірше</l>
          <l>того смертельного співання стріл!</l>
          <l>Як я те чую й бачу, то здається</l>
          <l>мені, що то повстав з безодні Хаос,</l>
          <l>що ні людей нема вже, ні богів,</l>
          <l>а тільки смерть панує самовладно.</l>
          <l>А як не бачу лютої війни,</l>
          <l>то й не боюся, і тоді я вірю,</l>
          <l>що Гектора ніхто не подолає,</l>
          <l>бо він герой понад усіх героїв.</l>
        </sp>
        <sp who="#kreuza">
          <speaker>Креуза</speaker>
          <stage>(молода рабиня)</stage>
          <l>Се правда, владарко! Щаслива жінка,</l>
          <l>що може про свойого чоловіка</l>
          <l>таку сказати правду…</l>
        </sp>
        <sp who="#kassandra">
          <speaker>Кассандра</speaker>
          <stage>(раптом увіходить)</stage>
          <l>Правда й щастя!</l>
          <l>Як легко ти паруєш їх, Креузо!</l>
        </sp>
        <sp who="#andromaha">
          <speaker>Андромаха</speaker>
          <stage>(з невиразним страхом)</stage>
          <l>Чого тобі, Кассандро? Ти, здається,</l>
          <l>забула вчора в мене веретено?</l>
          <l>Креузо, пошукай…</l>
        </sp>
        <sp who="#kassandra">
          <speaker>Кассандра</speaker>
          <l>Не треба, сестро.</l>
          <l>Не буду я ні прясти, ані ткати.</l>
          <l>Жалобні шати маю, а на покрив</l>
          <l>смертельний ти сама давно напряла,</l>
          <l>не знаю тільки, чи доткати встигнеш.</l>
        </sp>
        <sp who="#andromaha">
          <speaker>Андромаха</speaker>
          <l>До чого ти се кажеш? Я на ложе</l>
          <l>для Гектора новий готую плат.</l>
        </sp>
        <sp who="#kassandra">
          <speaker>Кассандра</speaker>
          <l>Я тільки се й кажу.</l>
        </sp>
        <sp who="#ajtra">
          <speaker>Айтра</speaker>
          <stage>(увіходить)</stage>
          <l>Наш владар в полі</l>
          <l>зустрівся з Ахіллесом.</l>
        </sp>
        <sp who="#andromaha">
          <speaker>Андромаха</speaker>
          <l>Ох!.. І що ж?!</l>
        </sp>
        <sp who="#ajtra">
          <speaker>Айтра</speaker>
          <l>Здається, він його перемагає.</l>
        </sp>
        <sp who="#andromaha">
          <speaker>Андромаха</speaker>
          <l>Та хто кого?</l>
        </sp>
        <sp who="#ajtra">
          <speaker>Айтра</speaker>
          <l>Наш владар Ахіллеса.</l>
          <l>На брамі Поліксена аж зомліла,</l>
          <l>побачивши, як Ахіллесу скрутно.</l>
        </sp>
        <sp who="#andromaha">
          <speaker>Андромаха</speaker>
          <l>От безсоромна! то вона не брата,</l>
          <l>а мірмідонця стежить?!</l>
        </sp>
        <sp who="#kassandra">
          <speaker>Кассандра</speaker>
          <l>Андромахо,</l>
          <l>на неї Мойра наложила руку.</l>
          <l>Не ти найнещасливіша у світі,</l>
          <l>тож не суди нещасних. Вдів багато,</l>
          <l>а межи братом вибирати й милим</l>
          <l>не часто мусить жінка.</l>
        </sp>
        <sp who="#andromaha">
          <speaker>Андромаха</speaker>
          <l>Що ти кажеш?</l>
          <l>Ти, наче п’яна, помішала в купу</l>
          <l>і правду, й вигадку…</l>
        </sp>
        <sp who="#kassandra">
          <speaker>Кассандра</speaker>
          <l>Вино з водою</l>
          <l>помішані стають одним напитком.</l>
        </sp>
        <sp who="#levke">
          <speaker>Левке</speaker>
          <stage>(увіходить і мовчки спиняється)</stage>
          <l>Ну, що, Левке?</l>
        </sp>
        <sp who="#levke">
          <speaker>Левке</speaker>
          <l>Не посилай мене</l>
          <l>на браму, владарко…</l>
        </sp>
        <sp who="#andromaha">
          <speaker>Андромаха</speaker>
          <l>Кажи, що сталось?</l>
        </sp>
        <sp who="#levke">
          <speaker>Левке</speaker>
          <l>Нічого ще не сталось… я не можу…</l>
          <l>Ох, сам Арес пустився б утікати,</l>
          <l>не то що смертний…</l>
        </sp>
        <sp who="#andromaha">
          <speaker>Андромаха</speaker>
          <l>Що ти жебониш?</l>
          <l>Хто ж утікає?</l>
        </sp>
        <sp who="#levke">
          <speaker>Левке</speaker>
          <l>Владар наш… твій муж…</l>
        </sp>
        <sp who="#andromaha">
          <speaker>Андромаха</speaker>
          <stage>(замахується на неї човником ткацьким)</stage>
          <l>Неправда! Як ти смієш?..</l>
        </sp>
        <sp who="#kassandra">
          <speaker>Кассандра</speaker>
          <stage>(спиняє її руку)</stage>
          <l>Не поможе</l>
          <l>твоя рука проти правиці Мойри.</l>
        </sp>
        <sp who="#andromaha">
          <speaker>Андромаха</speaker>
          <l>Геть, геть, зловіснице! Се ти, ти винна,</l>
          <l>коли то правда, що говорить сяя!</l>
          <l>Ти одібрала Гектору відвагу,</l>
          <l>зламала дух зловісними речами,</l>
          <l>убила віру й певність. Бо ніколи</l>
          <l>мій Гектор не втікав від бойовиська, –</l>
          <l>надію ніс, приносив перемогу</l>
          <l>і славу. Але ти надію вбила</l>
          <l>проклятими словами: «Помста й смерть!»</l>
          <l>Бери ж на себе сором і неславу,</l>
          <l>що брат нещасний з бою принесе!</l>
        </sp>
        <sp who="#kassandra">
          <speaker>Кассандра</speaker>
          <l>Якби приніс хоч їх, я прийняла б.</l>
          <stage>(Тремтить і, не маючи сили встояти, сідає на перший порожній стілець.)</stage>
          <l>Ох, Андромахо, як я палко прагну,</l>
          <l>щоб не були мої слова правдиві!</l>
        </sp>
        <sp who="#andromaha">
          <speaker>Андромаха</speaker>
          <l>Якби ти тільки їх не вимовляла</l>
          <l>і не труїла нас, то й не було б</l>
          <l>лихої правди. Не вгасав би дух.</l>
        </sp>
        <sp who="#kassandra">
          <speaker>Кассандра</speaker>
          <l>Зрікаюсь, Андромахо, я зрікаюсь</l>
          <l>тих слів зловісних.</l>
        </sp>
        <sp who="#andromaha">
          <speaker>Андромаха</speaker>
          <l>Пізно вже, Кассандро,</l>
          <l>вже дух погас.</l>
        </sp>
        <sp who="#kassandra">
          <speaker>Кассандра</speaker>
          <stage>(мимохіть)</stage>
          <l>Ох! і життя погасло!</l>
          <l>Ой горе! що робити? Я те бачу!</l>
          <l>Я бачу: Ахіллес прудкий женеться,</l>
          <l>а Гектор упадає… страх і сором</l>
          <l>його підбили, а не меч Пелідів.</l>
        </sp>
        <sp who="#andromaha">
          <speaker>Андромаха</speaker>
          <l>Ні, ти сама була б зо всього винна,</l>
          <l>не страх, не сором і не меч, а ти,</l>
          <l>отруйнице, коли ти правду кажеш!..</l>
          <l>Ох, що ж вони не йдуть? Я більш не можу…</l>
          <l>тих звісток ждати… Я піду сама…</l>
        </sp>
        <sp who="#kassandra">
          <speaker>Кассандра</speaker>
          <stage>(затримує її)</stage>
          <l>Я не кажу, нічого не кажу,</l>
          <l>нічого не віщую… Тільки бачу!!.</l>
          <l>Осліпніть ви, зловісні очі!..</l>
        </sp>
        <sp who="#hrize">
          <speaker>Хрізе</speaker>
          <stage>(вбігає)</stage>
          <l>Горе!</l>
          <l>Поліг наш владар від меча Пеліда!</l>
        </sp>
        <stage>Андромаха мліє, рабині заходжуються коло неї, голосячи.</stage>
        <sp who="#kassandra">
          <speaker>Кассандра</speaker>
          <stage>(несамовита від туги, промовляє, мов непритомна)</stage>
          <l>Не страх, не сором і не меч, а я</l>
          <l>своєю правдою згубила брата…</l>
          <stage>(Закриває лице покривалом.)</stage>
        </sp>
      </div>
      <div type="act">
        <head>4</head>
        <stage>Частина майдану коло Скейської брами оточена муром. Праворуч, трохи в глибині, – храм, ліворуч – брама. Смеркає. Довгі тіні простягаються через майдан. Невеличкий гурток троянців посередині, межи брамою й храмом, радиться пошепки про щось. Всередині гуртка Долон, колишній наречений Кассандри, – до нього найбільше звертаються ті, що радяться. Кассандра з Поліксеною ідуть через майдан від храму, обидві в чорних жалобних шатах, тільки в Поліксени обрізані коси і непокрита голова, а Кассандра загорнена з головою в довге чорне покривало.</stage>
        <sp who="#kassandra">
          <speaker>Кассандра</speaker>
          <stage>(спиняє Поліксену й стає нерухомо)</stage>
          <l>Дивись, дивись, які непевні люди</l>
          <l>зібрались там…</l>
        </sp>
        <sp who="#poliksena">
          <speaker>Поліксена</speaker>
          <l>Чого вони непевні?</l>
          <l>То ж Агенор, Гелен і Деїфоб,</l>
          <l>а серед їх Долон.</l>
        </sp>
        <sp who="#kassandra">
          <speaker>Кассандра</speaker>
          <l>Ох, і Долон!</l>
        </sp>
        <sp who="#poliksena">
          <speaker>Поліксена</speaker>
          <l>Чого ти так зітхнула й застогнала?</l>
        </sp>
        <sp who="#kassandra">
          <speaker>Кассандра</speaker>
          <l>Нічого, так.</l>
        </sp>
        <sp who="#poliksena">
          <speaker>Поліксена</speaker>
          <l>Не можеш ти забути,</l>
          <l>що він тобі…</l>
        </sp>
        <sp who="#kassandra">
          <speaker>Кассандра</speaker>
          <l>Ох, Поліксено люба,</l>
          <l>я не про себе думаю тепер.</l>
        </sp>
        <sp who="#poliksena">
          <speaker>Поліксена</speaker>
          <l>Про що ж?</l>
        </sp>
        <sp who="#kassandra">
          <speaker>Кассандра</speaker>
          <stage>(складає з благанням до неї руки)</stage>
          <l>Сестричко, рідна, найдорожча,</l>
          <l>молю тебе, благаю, не питай</l>
          <l>і не примушуй говорити! Може,</l>
          <l>се правда, що слова мої отрутні,</l>
          <l>що й очі забивають людську силу!</l>
          <l>Осліпнути я хтіла б, заніміти…</l>
          <l>Ох, се було б таке велике щастя!</l>
        </sp>
        <sp who="#poliksena">
          <speaker>Поліксена</speaker>
          <l>Кассандро! схаменись! Де ж та людина,</l>
          <l>щоб тішилась каліцтвом чи бажала?</l>
        </sp>
        <sp who="#kassandra">
          <speaker>Кассандра</speaker>
          <l>Ось тут вона, з тобою поруч.</l>
        </sp>
        <sp who="#poliksena">
          <speaker>Поліксена</speaker>
          <l>Рідна,</l>
          <l>ходімо звідси!</l>
        </sp>
        <sp who="#kassandra">
          <speaker>Кассандра</speaker>
          <l>Ні, я не піду,</l>
          <l>я мушу надивитись на Долона, бо…</l>
          <l>ні, нічого… тільки надивитись.</l>
          <l>Я не піду… не можу… ти ж іди,</l>
          <l>коли ти хочеш.</l>
        </sp>
        <sp who="#poliksena">
          <speaker>Поліксена</speaker>
          <l>Я з тобою буду,</l>
          <l>самій же так тобі не випадає.</l>
        </sp>
        <sp who="#kassandra">
          <speaker>Кассандра</speaker>
          <l>Кассандрі байдуже, що випадає,</l>
          <l>що ні, – вона лиш те чинити мусить,</l>
          <l>що їй на долю випало.</l>
        </sp>
        <stage>Тим часом гурток скінчив нараду і розійшовся. Долон, зоставшись без товаришів, наближається до обох царівен.</stage>
        <sp who="#dolon">
          <speaker>Долон</speaker>
          <l>Царівни,</l>
          <l>вітаю вас.</l>
          <stage>(Хоче йти далі.)</stage>
        </sp>
        <sp who="#kassandra">
          <speaker>Кассандра</speaker>
          <l>Долоне, стій!</l>
        </sp>
        <sp who="#dolon">
          <speaker>Долон</speaker>
          <l>Що скаже</l>
          <l>мені царівна?</l>
        </sp>
        <sp who="#kassandra">
          <speaker>Кассандра</speaker>
          <stage>(збентежена, шукає, що б спитати. Вона увесь час, поки говорить з Долоном, має покривало низько спущене на очі, так що обличчя її сливе не видко)</stage>
          <l>Я… хотіла, власне…</l>
          <l>тебе спитати… чи тобі до мислі</l>
          <l>були дари на поминках у нас</l>
          <l>по Гекторові?..</l>
        </sp>
        <sp who="#dolon">
          <speaker>Долон</speaker>
          <stage>(трохи здивовано)</stage>
          <l>Так, я дуже вдячен</l>
          <l>за ласку та за шану.</l>
        </sp>
        <sp who="#kassandra">
          <speaker>Кассандра</speaker>
          <l>Чом же ти…</l>
          <l>не взяв тепер того щита з собою?</l>
        </sp>
        <sp who="#dolon">
          <speaker>Долон</speaker>
          <l>А нащо був би щит?.. Чи ти на здогад,</l>
          <l>пророчице?</l>
        </sp>
        <sp who="#kassandra">
          <speaker>Кассандра</speaker>
          <stage>(злякано)</stage>
          <l>Ні, ні, Долоне, ні!</l>
        </sp>
        <sp who="#dolon">
          <speaker>Долон</speaker>
          <stage>(замислений)</stage>
          <l>Се правда, я піду в непевну путь…</l>
          <l>та тільки щит розвідачу завада…</l>
          <l>Я ж мушу крадькома зайти у табор</l>
          <l>ахейський, поночі усе розвідать,</l>
          <l>підслухати наради й повернутись</l>
          <l>теж крадькома.</l>
        </sp>
        <sp who="#poliksena">
          <speaker>Поліксена</speaker>
          <l>Прости, воно не личить</l>
          <l>до справ громадських дівчині втручатись,</l>
          <l>але спитаю, нащо молодого тебе старіші</l>
          <l>на таке обрали?</l>
        </sp>
        <sp who="#dolon">
          <speaker>Долон</speaker>
          <l>Бо молодий ходу звиннішу має,</l>
          <l>ступає легше</l>
          <stage>(сміється)</stage>
          <l>і втікає швидше!</l>
        </sp>
        <sp who="#kassandra">
          <speaker>Кассандра</speaker>
          <stage>(впівголоса, до себе)</stage>
          <l>Як можна ще втекти!</l>
        </sp>
        <sp who="#dolon">
          <speaker>Долон</speaker>
          <l>Що ти сказала?</l>
        </sp>
        <stage>Кассандра мовчить.</stage>
        <l>Я знаю, я на те не заслужив,</l>
        <l>щоб ти слова на мене витрачала…</l>
        <l>а тільки я хотів… Ні, я не вартий…</l>
        <l>Вітаю вас, царівни…</l>
        <stage>(Похиливши голову, налагоджується йти.)</stage>
        <sp who="#kassandra">
          <speaker>Кассандра</speaker>
          <l>Постривай!</l>
          <l>Що ти хотів?</l>
        </sp>
        <sp who="#dolon">
          <speaker>Долон</speaker>
          <l>Спитати…</l>
        </sp>
        <sp who="#kassandra">
          <speaker>Кассандра</speaker>
          <l>А, спитати!</l>
          <l>Ні, не питай, я не люблю питання.</l>
        </sp>
        <sp who="#dolon">
          <speaker>Долон</speaker>
          <l>То я таки піду…</l>
        </sp>
        <sp who="#kassandra">
          <speaker>Кассандра</speaker>
          <l>Питай, питай,</l>
          <l>я відповім.</l>
        </sp>
        <sp who="#dolon">
          <speaker>Долон</speaker>
          <l>Пророчице, скажи,</l>
          <l>чи я верну живий з моєї справи?</l>
        </sp>
        <sp who="#kassandra">
          <speaker>Кассандра</speaker>
          <l>Чого ти, власне, в мене се питаєш?</l>
          <l>Питай в Гелена, та чи мало ж є</l>
          <l>у нас у Трої віщунів?</l>
        </sp>
        <sp who="#dolon">
          <speaker>Долон</speaker>
          <l>Вже пізно</l>
          <l>шукати їх тепер.</l>
        </sp>
        <sp who="#kassandra">
          <speaker>Кассандра</speaker>
          <l>Та що ж тобі</l>
          <l>з мого пророкування. Про Кассандру</l>
          <l>лихая слава в Трої. Хто їй вірить?</l>
          <l>Ніхто з людей.</l>
        </sp>
        <sp who="#dolon">
          <speaker>Долон</speaker>
          <l>Не знаю сам чому,</l>
          <l>але мені бажалось би почути</l>
          <l>на се відповідь, власне, від Кассандри.</l>
        </sp>
        <sp who="#kassandra">
          <speaker>Кассандра</speaker>
          <l>Ти б їй повірив?</l>
        </sp>
        <sp who="#dolon">
          <speaker>Долон</speaker>
          <l>Може б, і повірив.</l>
        </sp>
        <sp who="#kassandra">
          <speaker>Кассандра</speaker>
          <stage>(гірко)</stage>
          <l>Та тільки «може»?</l>
        </sp>
        <sp who="#dolon">
          <speaker>Долон</speaker>
          <l>Я вразив тебе?</l>
        </sp>
        <sp who="#kassandra">
          <speaker>Кассандра</speaker>
          <l>О ні, я звикла, що мені не вірять!</l>
        </sp>
        <sp who="#dolon">
          <speaker>Долон</speaker>
          <l>А все ж пророкування вислухають.</l>
        </sp>
        <sp who="#kassandra">
          <speaker>Кассандра</speaker>
          <l>На жаль!</l>
        </sp>
        <sp who="#dolon">
          <speaker>Долон</speaker>
          <l>Я прагну вислухать його!</l>
        </sp>
        <sp who="#kassandra">
          <speaker>Кассандра</speaker>
          <l>А якби часом я тобі сказала –</l>
          <l>я не кажу, се тільки так, наприклад, –</l>
          <l>щоб ти не йшов тепер на ті розвідки?</l>
          <l>Чи ти б послухав?</l>
        </sp>
        <sp who="#dolon">
          <speaker>Долон</speaker>
          <l>Ні, скажу по правді,</l>
          <l>не міг би я послухати тебе,</l>
          <l>хоча би смерть видиму віщувала,</l>
          <l>бо нечестю було б зректися потай</l>
          <l>того, що сам же я вхвалив прилюдно,</l>
          <l>на що пристав незмушений, по волі.</l>
        </sp>
        <sp who="#kassandra">
          <speaker>Кассандра</speaker>
          <l>Та нащо знати, що тебе спіткає?</l>
        </sp>
        <sp who="#dolon">
          <speaker>Долон</speaker>
          <l>Так, я люблю дивитись долі в вічі.</l>
        </sp>
        <sp who="#kassandra">
          <speaker>Кассандра</speaker>
          <l>О ні, Долоне, ти того не любиш,</l>
          <l>ніколи не любив, даремне кажеш!</l>
          <l>Ти ще дитина для таких очей!</l>
        </sp>
        <sp who="#dolon">
          <speaker>Долон</speaker>
          <l>Дитина? Я, царівно, повнолітній,</l>
          <l>до ради вхожий і до війська здатний,</l>
          <l>я не хлоп’я давно!</l>
        </sp>
        <sp who="#kassandra">
          <speaker>Кассандра</speaker>
          <l>Але для того,</l>
          <l>щоб знести долі погляд, повноліття</l>
          <l>того ще мало.</l>
        </sp>
        <sp who="#dolon">
          <speaker>Долон</speaker>
          <l>Бачу я, царівно,</l>
          <l>що ти мені не хочеш відповісти,</l>
          <l>і я даремне тільки час гублю,</l>
          <l>а я його не маю вже багато.</l>
        </sp>
        <sp who="#kassandra">
          <speaker>Кассандра</speaker>
          <stage>(здригається при сих словах)</stage>
          <l>Хто се тобі сказав?</l>
        </sp>
        <sp who="#dolon">
          <speaker>Долон</speaker>
          <l>Ми призначили,</l>
          <l>щоб я вернувся, поки зійде місяць.</l>
        </sp>
        <sp who="#kassandra">
          <speaker>Кассандра</speaker>
          <l>Але ж тепера місяць рано сходить!</l>
        </sp>
        <sp who="#dolon">
          <speaker>Долон</speaker>
          <l>То ж, власне, я тому не маю часу,</l>
          <l>здається, й так його не мало згаяв!</l>
        </sp>
        <sp who="#poliksena">
          <speaker>Поліксена</speaker>
          <l>Пождав би ти безмісячної ночі!</l>
        </sp>
        <sp who="#dolon">
          <speaker>Долон</speaker>
          <l>Війна не жде, царівно, – поки б ми</l>
          <l>безмісячних ночей тих дожидали,</l>
          <l>то, може б, місяць освітив руїну</l>
          <l>святої Трої. Я піду, царівни.</l>
          <l>Щасливі будьте!</l>
          <stage>(Іде до брами, не оглядаючись, і зникає в ній.)</stage>
        </sp>
        <stage>Кассандра мовчки махає йому вслід рукою, а як він виходить поза браму, вона припадає до плеча Поліксени і гірко ридає.</stage>
        <sp who="#poliksena">
          <speaker>Поліксена</speaker>
          <l>Та чого ж ти плачеш?</l>
        </sp>
        <sp who="#kassandra">
          <speaker>Кассандра</speaker>
          <l>Се ж я востаннє говорила з ним!</l>
          <l>Що ж я йому казала? Все холодні,</l>
          <l>непривітні слова, як ті мечі</l>
          <l>ворожії, що мають заколоти</l>
          <l>єдиного, коханого Долона?..</l>
          <l>Чом я не кинулась йому до ніг?</l>
          <l>Чом не благала на богів Олімпських,</l>
          <l>щоб він не йшов у ту лихую путь?</l>
          <l>Чом не сказала: «Ох, не йди, загинеш!»</l>
          <l>Чом я хоч поглядом не задержала?</l>
          <l>Злякався б він очей тих зловорожих</l>
          <l>і, може б… може б, він мені повірив, –</l>
          <l>він сам казав, – та, може б, і послухав,</l>
          <l>Дитина він перед очима долі,</l>
          <l>не зважився б іти на їх огонь,</l>
          <l>якби виразно бачив смерть видиму,</l>
          <l>Ох, а тепер… Моє єдине щастя</l>
          <l>конає там…</l>
        </sp>
        <sp who="#poliksena">
          <speaker>Поліксена</speaker>
          <l>Кассандро! та вгамуйся!</l>
          <l>Тож він живий! Чого ти так голосиш,</l>
          <l>аж моторошно, справді? Не годиться,</l>
          <l>ще хто почує. Нам додому час.</l>
        </sp>
        <sp who="#kassandra">
          <speaker>Кассандра</speaker>
          <l>Нехай там чує цілий світ! Несила</l>
          <l>мені мовчати… Ох, ти ще пізнаєш,</l>
          <l>як тяжко найдорожчого втеряти!</l>
        </sp>
        <sp who="#poliksena">
          <speaker>Поліксена</speaker>
          <l>Кассандро, годі! Що се ти говориш?</l>
          <l>Ходім, тут темно, страшно, я боюся.</l>
          <l>Вже пізно.</l>
        </sp>
        <sp who="#kassandra">
          <speaker>Кассандра</speaker>
          <l>Пізно… хутко зійде місяць,</l>
          <l>освітить поле… Мій Долон на полі</l>
          <l>такий самотній, наче кипарис</l>
          <l>на роздоріжжі… він такий хисткий,</l>
          <l>він молоденький, ніжний – не до зброї,</l>
          <l>до ліри, до кітари він удався,</l>
          <l>до весняних пісень… Ох, що ж ті руки</l>
          <l>порадять проти сих мечів важких,</l>
          <l>що здійнялись над ним… Рятунку!</l>
        </sp>
        <sp who="#poliksena">
          <speaker>Поліксена</speaker>
          <l>Слухай,</l>
          <l>чи ти безумна? Тож збіжаться люди!</l>
          <l>Готові ще й ахейці сполохнутись!</l>
        </sp>
        <sp who="#kassandra">
          <speaker>Кассандра</speaker>
          <l>Ахейці?.. Я замовкну… я не буду…</l>
        </sp>
        <stage>Довге мовчання.</stage>
        <stage>(Кассандра тремтить всім тілом, спочатку щільно закриває лице покривалом і стоїть нерухомо, потім одкривається і пошепки говорить, стискаючи обидві руки Поліксені.)</stage>
        <l>Ходім на браму… Ти ходи зо мною…</l>
        <l>мені так страшно… я боюся долі…</l>
        <sp who="#poliksena">
          <speaker>Поліксена</speaker>
          <l>Та як же підемо? На сходах темно.</l>
        </sp>
        <sp who="#kassandra">
          <speaker>Кассандра</speaker>
          <l>Ох, ні, не досить темно, я все бачу…</l>
          <stage>(Простягає руки в простор.)</stage>
          <l>Ох, Артемідо, сестро Аполлона,</l>
          <l>богине ясна, погаси свій світач</l>
          <l>на сюю ніч, на сю єдину ніч!</l>
          <l>Нехай коханці менше мрій зазнають,</l>
          <l>вони щасливі й так! Невже для того,</l>
          <l>щоб їм, щасливим, марилось любіше,</l>
          <l>мені, нещасній, відбереш ти мрію,</l>
          <l>остатню, розпачливу тую мрію,</l>
          <l>що є ще десь на світі мій коханий,</l>
          <l>мій, хоч несуджений, та мій єдиний!</l>
          <l>Коли то правда, що говорять люди,</l>
          <l>немов і ти зазнала раз кохання,</l>
          <l>на ймення чистої любові тої,</l>
          <l>благаю, зглянься!</l>
        </sp>
        <sp who="#poliksena">
          <speaker>Поліксена</speaker>
          <stage>(тремтить)</stage>
          <l>Годі, люба, годі!</l>
        </sp>
        <sp who="#kassandra">
          <speaker>Кассандра</speaker>
          <stage>(спиняється, потім говорить зміненим голосом)</stage>
          <l>Так, правда, годі, нащо сі благання?</l>
          <l>Що зможуть проти долі всі боги?</l>
          <l>Вони законам вічним підлягають</l>
          <l>так, як і смертні, – сонце, місяць, зорі,</l>
          <l>то світачі в великім храмі Мойри,</l>
          <l>боги й богині тільки слуги в храмі,</l>
          <l>всі владарки жорстокої раби.</l>
          <l>Благати владарку – даремна праця,</l>
          <l>вона не знає ні жалю, ні ласки,</l>
          <l>вона глуха, сліпа, немов Хаос.</l>
          <l>Рабів її благати – і даремне,</l>
          <l>і низько, я рабинею рабів</l>
          <l>не хочу бути!</l>
        </sp>
        <sp who="#poliksena">
          <speaker>Поліксена</speaker>
          <l>Схаменись, нещасна!</l>
          <l>В таку хвилину ти гнівиш богів?</l>
          <l>Чи мало ще вони тебе карали</l>
          <l>за се твоє зухвальство? Хочеш кари</l>
          <l>ще більшої?</l>
        </sp>
        <sp who="#kassandra">
          <speaker>Кассандра</speaker>
          <l>Якої ще? Не може</l>
          <l>рабиня долі, Артеміда тиха,</l>
          <l>ні на хвилину запалить раніше,</l>
          <l>ні погасити місяця на небі</l>
          <l>проти того, як доля призначила</l>
          <l>ще споконвіку. Не боюсь я кари!..</l>
          <l>Ходім на браму!</l>
        </sp>
        <stage>Ідуть обидві по сходах на мур коло брами; тим часом, поки вони ідуть у темряві, тихо, на виноколі за муром небо починає злегка червоніти.</stage>
        <sp who="#poliksena">
          <speaker>Поліксена</speaker>
          <stage>(стоячи на мурі над брамою)</stage>
          <l>Що се? там пожежа?</l>
          <l>Долон ахейський табор запалив?</l>
        </sp>
        <sp who="#kassandra">
          <speaker>Кассандра</speaker>
          <stage>(теж над брамою)</stage>
          <l>Ні, ні… се не пожежа…</l>
        </sp>
        <sp who="#poliksena">
          <speaker>Поліксена</speaker>
          <l>Що ж то?</l>
        </sp>
        <sp who="#kassandra">
          <speaker>Кассандра</speaker>
          <l>Стій!</l>
          <l>Мовчи!</l>
        </sp>
        <stage>Довга мовчанка. Небо все яснішає, з-за виноколу висовується повний місяць. Кассандра закриває лице щільно обома руками і стоїть мов скаменіла.</stage>
        <sp who="#poliksena">
          <speaker>Поліксена</speaker>
          <stage>(тулиться до Кассандри)</stage>
          <l>Ой, люба…</l>
        </sp>
        <sp who="#kassandra">
          <speaker>Кассандра</speaker>
          <l>Я боюся долі…</l>
          <l>вона так дивиться отим великим</l>
          <l>та білим оком…</l>
          <stage>(Показує на місяць.)</stage>
          <l>Ой, вона все бачить!</l>
          <l>Ніде, ніде нема від неї схову!</l>
          <l>А я тепер не бачу! Де Долон?</l>
        </sp>
        <sp who="#poliksena">
          <speaker>Поліксена</speaker>
          <l>Припав і лізе по валах помалу.</l>
        </sp>
        <stage>Обидві царівни стоять який час нерухомо, їх чорні постаті різко визначаються в місячнім світлі.</stage>
        <sp who="#poliksena">
          <speaker>Поліксена</speaker>
          <l>Тепер підвівсь… до табору пішов.</l>
        </sp>
        <sp who="#kassandra">
          <speaker>Кассандра</speaker>
          <l>Ой лихо, йдуть!</l>
        </sp>
        <sp who="#poliksena">
          <speaker>Поліксена</speaker>
          <l>Хто? де?</l>
        </sp>
        <sp who="#kassandra">
          <speaker>Кассандра</speaker>
          <l>Он тії два. Ідуть… ідуть…</l>
        </sp>
        <sp who="#poliksena">
          <speaker>Поліксена</speaker>
          <l>Нічого, місяць скрився</l>
          <l>за хмару, і Долон припав додолу.</l>
          <l>Вони не бачать.</l>
        </sp>
        <sp who="#kassandra">
          <speaker>Кассандра</speaker>
          <l>Але я, я бачу!</l>
          <stage>(кричить)</stage>
          <l>Долоне!</l>
        </sp>
        <sp who="#poliksena">
          <speaker>Поліксена</speaker>
          <l>Божевільна! він почув!</l>
          <l>схопився бігти! Вже за ним погнались…</l>
        </sp>
        <stage>Кассандра поривається кинутися з муру на поле, сестра утримує і бореться з нею.</stage>
        <sp who="#kassandra">
          <speaker>Кассандра</speaker>
          <l>Пусти мене… пусти мене… пусти!</l>
          <l>Я мушу з ним… пусти мене!!</l>
        </sp>
        <sp who="#poliksena">
          <speaker>Поліксена</speaker>
          <stage>(щосили кричить)</stage>
          <l>Рятунку!</l>
          <l>Гей, люди! слухайте! сюди, стороже!</l>
        </sp>
        <stage>Вибігають вартові вояки і помагають Поліксені утримати Кассандру.</stage>
        <sp who="#kassandra">
          <speaker>Кассандра</speaker>
          <l>Лишіть мене! Його, його рятуйте!</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Кого?</l>
        </sp>
        <sp who="#kassandra">
          <speaker>Кассандра</speaker>
          <l>Долона! Там його мордують.</l>
        </sp>
        <sp who="#2-j_vartovij">
          <speaker>2-й вартовий</speaker>
          <l>Де?</l>
        </sp>
        <sp who="#kassandra">
          <speaker>Кассандра</speaker>
          <l>Там, у полі. Ой рятуйте, люди!</l>
          <l>Скоріш біжіть!</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Царівно, ми не можем, –</l>
          <l>нас тільки двоє! У ворожий табор</l>
          <l>побігли б ми хіба на певну згубу.</l>
        </sp>
        <sp who="#kassandra">
          <speaker>Кассандра</speaker>
          <l>Та де ж ті всі троянці? поховались?</l>
          <l>чи неживі? Гей, люди! люди! люди!!</l>
        </sp>
        <stage>Починають збігатись на майдан люди.</stage>
        <sp who="#poliksena">
          <speaker>Поліксена</speaker>
          <l>Вже люди йдуть.</l>
        </sp>
        <sp who="#kassandra">
          <speaker>Кассандра</speaker>
          <l>Пустіть мене!</l>
          <stage>(Несамовито пручається, далі одкидається назад, знесилена боротьбою і розбита жахом.)</stage>
          <l>Вже пізно!..</l>
        </sp>
        <sp who="#deifob #gelen">
          <speaker>Деїфоб і Гелен</speaker>
          <stage>(брати Кассандрині, надійшли з людьми і, взявши за руки, хотять звести Кассандру з брами)</stage>
          <l>Ходи додому, сестро!</l>
        </sp>
        <sp who="#kassandra">
          <speaker>Кассандра</speaker>
          <stage>(відпихає їх)</stage>
          <l>Гетьте! гетьте!</l>
          <l>Се ви його убили!</l>
          <stage>(Раптом стишується і говорить зовсім убитим голосом.)</stage>
          <l>Ні, се я…</l>
          <stage>(Покірно дає себе вести і йде, ледве переступаючи, так, що її більше несуть, ніж ведуть.)</stage>
        </sp>
        <stage>Місяць ховається за хмару, і темна купка людей, що веде Кассандру попід муром, ледве мріє, а далі зливається з глибокою тінню від храму.</stage>
      </div>
      <div type="act">
        <head>5</head>
        <stage>Покій Кассандри. Нема нікого.</stage>
        <sp who="#deifob">
          <speaker>Деїфоб</speaker>
          <stage>(ввіходить)</stage>
          <l>Кассандро! сестро! де се ти? Рабині!</l>
          <stage>(Плеще в долоні і гукає.)</stage>
          <l>Рабині, гей!</l>
        </sp>
        <stage>З сусіднього покою увіходить рабиня старенька.</stage>
        <sp who="#rabinja">
          <speaker>Рабиня</speaker>
          <l>Що, владарю?</l>
        </sp>
        <sp who="#deifob">
          <speaker>Деїфоб</speaker>
          <l>Та що се,</l>
          <l>невже моя сестра служниць не має,</l>
          <l>що й не докличешся нікого?</l>
        </sp>
        <sp who="#rabinja">
          <speaker>Рабиня</speaker>
          <l>Вжеж,</l>
          <l>пророчиця рабинь всіх розпустила,</l>
          <l>казала: годі вже тих царських звичок,</l>
          <l>час привикати без рабинь до праці,</l>
          <l>бо хутко здасться.</l>
        </sp>
        <sp who="#deifob">
          <speaker>Деїфоб</speaker>
          <l>От нові ще примхи !</l>
          <l>А ти чия?</l>
        </sp>
        <sp who="#rabinja">
          <speaker>Рабиня</speaker>
          <l>Царівни Поліксени.</l>
        </sp>
        <sp who="#deifob">
          <speaker>Деїфоб</speaker>
          <l>Ну, все одно, піди поклич сестру.</l>
        </sp>
        <sp who="#rabinja">
          <speaker>Рабиня</speaker>
          <l>Котору? Поліксену?</l>
        </sp>
        <sp who="#deifob">
          <speaker>Деїфоб</speaker>
          <l>Ні, Кассандру,</l>
          <l>та хутко.</l>
        </sp>
        <sp who="#rabinja">
          <speaker>Рабиня</speaker>
          <stage>(йде воркотячи)</stage>
          <l>Хутко! бач, який швидкий.</l>
          <l>Старі вже ноги в мене, де тут хутко…</l>
          <stage>(На порозі.)</stage>
          <l>Та он вона й сама… Царівно, швидше –</l>
          <l>там братик дожидається…</l>
          <stage>(Виходить.)</stage>
        </sp>
        <sp who="#kassandra">
          <speaker>Кассандра</speaker>
          <stage>(з кужілкою за поясом і з веретеном іде, прядучи)</stage>
          <l>Вітаю.</l>
        </sp>
        <sp who="#deifob">
          <speaker>Деїфоб</speaker>
          <l>І що ти справді вигадала, сестро?</l>
          <l>Рабинь всіх розпустила, а сама</l>
          <l>кужілки з рук не випускаєш.</l>
        </sp>
        <sp who="#kassandra">
          <speaker>Кассандра</speaker>
          <l>Брате,</l>
          <l>воно завчасу краще привикати</l>
          <l>до неминучого.</l>
        </sp>
        <sp who="#deifob">
          <speaker>Деїфоб</speaker>
          <l>Се рабська мова!</l>
          <l>Царівна так би не сказала зроду.</l>
        </sp>
        <sp who="#kassandra">
          <speaker>Кассандра</speaker>
          <l>А що ж казати?</l>
        </sp>
        <sp who="#deifob">
          <speaker>Деїфоб</speaker>
          <l>«Або царювати,</l>
          <l>або загинути!»</l>
        </sp>
        <sp who="#kassandra">
          <speaker>Кассандра</speaker>
          <l>Ми всі загинем,</l>
          <l>та не царюючи.</l>
        </sp>
        <sp who="#deifob">
          <speaker>Деїфоб</speaker>
          <l>Дай спокій, сестро,</l>
          <l>і не частуй мене пророкуванням.</l>
          <l>Се чисте горе: брат – пророк, сестра –</l>
          <l>пророчиця, нема де проступити</l>
          <l>у власнім домі за віщунством рідних.</l>
          <l>Ось ти взяла кужілку, се й гаразд,</l>
          <l>казати правду, дівчині се личить</l>
          <l>далеко краще, ніж пророча мова.</l>
          <l>Отак пряди й не пророкуй.</l>
        </sp>
        <sp who="#kassandra">
          <speaker>Кассандра</speaker>
          <l>Я, брате,</l>
          <l>сама б радніша прясти білу вовну,</l>
          <l>ніж віщувати всім нам чорну долю.</l>
        </sp>
        <sp who="#deifob">
          <speaker>Деїфоб</speaker>
          <l>Пряди, пряди – ниток багато білих</l>
          <l>зарученій потрібно на весілля,</l>
          <l>на шлюбні шати й на дари для гостей.</l>
        </sp>
        <sp who="#kassandra">
          <speaker>Кассандра</speaker>
          <l>Се й ти вже, брате, бачу, у пророках,</l>
          <l>та шкода, що не в пору й не до речі.</l>
          <stage>(Ображена одвертається.)</stage>
        </sp>
        <sp who="#deifob">
          <speaker>Деїфоб</speaker>
          <l>I в пору, і до речі. Я, сестрице,</l>
          <l>не звик даремне марнувати мову.</l>
          <l>Якщо кажу, то, значить, варто слухать,</l>
          <l>а ти хоч і віщунка, та сама</l>
          <l>своєї долі, видно, не вгадаєш,</l>
          <l>то я тобі скажу: ми заручили</l>
          <l>тебе оце тепер за Ономая,</l>
          <l>царя лідійського.</l>
        </sp>
        <sp who="#kassandra">
          <speaker>Кассандра</speaker>
          <l>Зарані, брате,</l>
          <l>говориш ти мені: «Ми заручили»,</l>
          <l>бо ще ж я не рабиня поки що</l>
          <l>і маю власну волю.</l>
        </sp>
        <sp who="#deifob">
          <speaker>Деїфоб</speaker>
          <l>Ні, Кассандро,</l>
          <l>бо кожна дівчина, чи то рабиня,</l>
          <l>чи то царівна, слухає родини.</l>
        </sp>
        <sp who="#kassandra">
          <speaker>Кассандра</speaker>
          <l>Я, брате, й не рабиня, й не царівна,</l>
          <l>а більше й менше, ніж вони обидві.</l>
        </sp>
        <sp who="#deifob">
          <speaker>Деїфоб</speaker>
          <l>Я не для загадок прийшов сюди,</l>
          <l>не для пустих розмов. Кажу виразно,</l>
          <l>що ти заручена. Цар Ономай</l>
          <l>тебе собі жадає в надгороду</l>
          <l>за спілку й поміч проти ворогів.</l>
          <l>Хвалився він, що піде в бій сьогодні,</l>
          <l>і всіх своїх лідійців поведе,</l>
          <l>і що не зайде сонце, як вже буде</l>
          <l>розбите впень усе вороже військо.</l>
          <l>«Коли се правда, – ми сказали, – завтра</l>
          <l>ти поведеш Кассандру до намету».</l>
        </sp>
        <sp who="#kassandra">
          <speaker>Кассандра</speaker>
          <l>Хіба що так! «Коли се правда…» Власне,</l>
          <l>що се неправда.</l>
        </sp>
        <sp who="#deifob">
          <speaker>Деїфоб</speaker>
          <l>Я не сподівався,</l>
          <l>що ти, троянка і дочка Пріама,</l>
          <l>так самолюбно можеш відрікатись</l>
          <l>подать рятунок Трої і родині.</l>
          <l>Атрідова дочка була величніш,</l>
          <l>недарма еллінки проти троянок</l>
          <l>так величаються, бо вийшла з них</l>
          <l>славутня Іфігенія, що радо</l>
          <l>життя своє дівоче положила</l>
          <l>за славу рідного народу.</l>
        </sp>
        <sp who="#kassandra">
          <speaker>Кассандра</speaker>
          <l>Брате,</l>
          <l>не знаєш ти ціни жіночим жертвам,</l>
          <l>а я тобі кажу: з усіх жінок</l>
          <l>славутня Іфігенія зложила</l>
          <l>ще не найбільшу й не найтяжчу жертву.</l>
          <l>Ох, скільки тяжких, хоч безславних жертов</l>
          <l>зложили ті жінки, що не лишили</l>
          <l>імення по собі! Якби схотів ти</l>
          <l>від мене жертви крові, певне б, я</l>
          <l>її здолала дати, але сеї –</l>
          <l>не можу, брате, я не героїня.</l>
        </sp>
        <sp who="#deifob">
          <speaker>Деїфоб</speaker>
          <l>Так, я се бачу, ти сестра Паріса,</l>
          <l>але не Гектора. Наш Гектор міг</l>
          <l>життя віддати, жінку залишити,</l>
          <l>осиротити сина для рятунку</l>
          <l>або для честі Трої. А Паріс</l>
          <l>готовий для Гелени загубити</l>
          <l>весь рідний край. Отак і ти, Кассандро,</l>
          <l>для тіні млявого свого Долона,</l>
          <l>хоч сам він був зрадливий проти тебе,</l>
          <l>готова всіх нас утопити.</l>
        </sp>
        <sp who="#kassandra">
          <speaker>Кассандра</speaker>
          <l>Брате!</l>
          <l>Не ображай загубленої тіні!</l>
          <l>Ти кажеш, млявий був Долон, зрадливий?</l>
          <l>Чому ж той млявий та пішов на згубу,</l>
          <l>на смерть видиму в той час, як ніхто</l>
          <l>з моїх братів-героїв не одваживсь?</l>
          <l>Либонь, тому, що Гектор вже був мертвий,</l>
          <l>а Деїфоб одважний тільки словом.</l>
        </sp>
        <sp who="#deifob">
          <speaker>Деїфоб</speaker>
          <l>Старий я для розвідок. Ти ж, Кассандро,</l>
          <l>ще молода, щоб старшого судити.</l>
        </sp>
        <sp who="#kassandra">
          <speaker>Кассандра</speaker>
          <l>Над всіх старших найстарша Правда, брате.</l>
        </sp>
        <sp who="#deifob">
          <speaker>Деїфоб</speaker>
          <l>Лишім. Хто вмер, не встане. Річ не в сьому,</l>
          <l>а в тому, що повинна ти вчинити</l>
          <l>для щастя й для рятунку всеї Трої.</l>
        </sp>
        <sp who="#kassandra">
          <speaker>Кассандра</speaker>
          <l>Почім же знаєш ти, що в тім рятунок?</l>
        </sp>
        <sp who="#deifob">
          <speaker>Деїфоб</speaker>
          <l>Я знаю те, що се остатня змога.</l>
          <l>Чи ти даси рятунок – невідомо,</l>
          <l>але повинна ти вчинить сю пробу.</l>
          <l>Коли уб’ють лідійця – люди скажуть:</l>
          <l>«Що ж, не судилось!» А як ти відмовиш,</l>
          <l>то скажуть всі, що ти нас загубила.</l>
          <l>Цар Ономай до тебе зараз прийде,</l>
          <l>щоб ти йому сама сказала слово.</l>
          <l>Єдине слово «згода!» – і лідійці,</l>
          <l>вшиковані до бою, рушать зараз.</l>
        </sp>
        <sp who="#kassandra">
          <speaker>Кассандра</speaker>
          <l>Мій брате, се була б потрійна зрада –</l>
          <l>себе самої, правди і лідійців,</l>
          <l>бо я отим одним-єдиним словом</l>
          <l>погнала б на погибель ціле військо.</l>
        </sp>
        <sp who="#deifob">
          <speaker>Деїфоб</speaker>
          <l>Миліш тобі чужинці, ніж родина!</l>
        </sp>
        <sp who="#kassandra">
          <speaker>Кассандра</speaker>
          <l>А нащо ж нам даремне їх губити?</l>
          <l>Не врятував нас Гектор богорівний,</l>
          <l>куди ж сьому лідійцеві!</l>
        </sp>
        <sp who="#deifob">
          <speaker>Деїфоб</speaker>
          <l>Кассандро,</l>
          <l>забула ти, що був тоді Пелід,</l>
          <l>теж богорівний, ще й богорожденний,</l>
          <l>тепер його нема.</l>
        </sp>
        <sp who="#kassandra">
          <speaker>Кассандра</speaker>
          <l>Так говорила</l>
          <l>Пентезілея, красна амазонка,</l>
          <l>що згинула за Трою без пори.</l>
        </sp>
        <sp who="#deifob">
          <speaker>Деїфоб</speaker>
          <l>Та що Пентезілея! Все ж то жінка! –</l>
          <l>не жінці врятувати Іліон.</l>
        </sp>
        <sp who="#kassandra">
          <speaker>Кассандра</speaker>
          <l>Се правда, брате, отже й не Кассандрі.</l>
        </sp>
        <sp who="#deifob">
          <speaker>Деїфоб</speaker>
          <stage>(гнівно)</stage>
          <l>Гей, не чіпляйсь до слів!</l>
        </sp>
        <sp who="#stara_rabinja">
          <speaker>Стара рабиня</speaker>
          <stage>(виходить)</stage>
          <l>Там той, чужий,</l>
          <l>все домагається, чому його не кличуть.</l>
        </sp>
        <sp who="#kassandra">
          <speaker>Кассандра</speaker>
          <l>Скажи йому, щоб він ішов сюди,</l>
          <l>а ти лиши нас, брате.</l>
        </sp>
        <sp who="#deifob">
          <speaker>Деїфоб</speaker>
          <l>Що ж ти скажеш?</l>
        </sp>
        <sp who="#kassandra">
          <speaker>Кассандра</speaker>
          <l>Що бог мені звелить.</l>
        </sp>
        <sp who="#deifob">
          <speaker>Деїфоб</speaker>
          <l>Ну, пам’ятай,</l>
          <l>як тільки бог звелить сказать: «не згода», –</l>
          <l>до тебе ймення зрадниці пристане</l>
          <l>віднині і довіку.</l>
        </sp>
        <sp who="#kassandra">
          <speaker>Кассандра</speaker>
          <l>Деїфобе!</l>
        </sp>
        <sp who="#deifob">
          <speaker>Деїфоб</speaker>
          <l>Я перший прикладу його до тебе</l>
          <l>прилюдно, на майдані, пам’ятай.</l>
          <stage>(Виходить.)</stage>
        </sp>
        <sp who="#onomaj">
          <speaker>Ономай</speaker>
          <stage>(входить і спиняється у порога. Мовчання.)</stage>
          <l>Царівно, радуйся.</l>
        </sp>
        <stage>Кассандра мовчить.</stage>
        <l>Я соромливість</l>
        <l>високо поважаю, але все ж</l>
        <l>бажав би я таки почути слово,</l>
        <l>хоч те єдине, що мені належить.</l>
        <sp who="#kassandra">
          <speaker>Кассандра</speaker>
          <l>Ти певен, що воно тобі належить?</l>
        </sp>
        <sp who="#onomaj">
          <speaker>Ономай</speaker>
          <l>Твій батько й брат запевнили мені</l>
          <l>те слово.</l>
        </sp>
        <sp who="#kassandra">
          <speaker>Кассандра</speaker>
          <l>Так від них ти й чув його,</l>
          <l>а я тобі його не запевняла,</l>
          <l>та ти ж і не просив, і не питав,</l>
          <l>а хочеш просто взяти як належне.</l>
        </sp>
        <sp who="#onomaj">
          <speaker>Ономай</speaker>
          <l>Прости, царівно, знаю, що дівчата</l>
          <l>солодкі речі люблять, але я</l>
          <l>не вдавсь для того. В мене річ коротка,</l>
          <l>не ти мене, а я тебе посватав,</l>
          <l>то, значить, уподобав, справа ясна.</l>
          <l>Адже тебе за жінку я бажаю.</l>
        </sp>
        <sp who="#kassandra">
          <speaker>Кассандра</speaker>
          <l>Як можеш ти мене бажать за жінку?</l>
          <l>Ти ж бачиш, я душею не твоя.</l>
        </sp>
        <sp who="#onomaj">
          <speaker>Ономай</speaker>
          <l>Як буде мій сей стан, і сії очі,</l>
          <l>і сі уста, вся горда пишна постать,</l>
          <l>то де ж із них подінеться душа?</l>
          <l>Адже й вона тоді моєю буде.</l>
        </sp>
        <sp who="#kassandra">
          <speaker>Кассандра</speaker>
          <l>Не більше, ніж душа твоїх рабинь.</l>
        </sp>
        <sp who="#onomaj">
          <speaker>Ономай</speaker>
          <l>Не прикладай сюди рабинь, Кассандро!</l>
          <l>Царицею ти будеш так, як личить</l>
          <l>моїй дружині і дочці Пріама.</l>
        </sp>
        <sp who="#kassandra">
          <speaker>Кассандра</speaker>
          <l>Не личить їй десь по неволі жити,</l>
          <l>хоч би й царицею.</l>
        </sp>
        <sp who="#onomaj">
          <speaker>Ономай</speaker>
          <l>Я ж не беру тебе</l>
          <l>рукою збройною, по волі підеш.</l>
          <l>Я міг би прилучитись до ахейців,</l>
          <l>і зруйнувати Трою, і забрати</l>
          <l>тебе в полон, але я чесно хочу</l>
          <l>тебе від батька взяти, заслуживши</l>
          <l>послугою великою.</l>
        </sp>
        <sp who="#kassandra">
          <speaker>Кассандра</speaker>
          <l>Купити</l>
          <l>мене ти хочеш, царю?</l>
        </sp>
        <sp who="#onomaj">
          <speaker>Ономай</speaker>
          <l>Всі герої,</l>
          <l>найбільші навіть, купували так</l>
          <l>собі жінок.</l>
        </sp>
        <sp who="#kassandra">
          <speaker>Кассандра</speaker>
          <l>То не було геройство.</l>
          <l>Герой користі не шукає зроду.</l>
        </sp>
        <sp who="#onomaj">
          <speaker>Ономай</speaker>
          <l>Геройство мусить мати надгороду,</l>
          <l>се і боги, і люди признають.</l>
        </sp>
        <sp who="#kassandra">
          <speaker>Кассандра</speaker>
          <l>Хіба не досить слави?</l>
        </sp>
        <sp who="#onomaj">
          <speaker>Ономай</speaker>
          <l>Слави маю</l>
          <l>я й так, царівно, досить, а дружини</l>
          <l>не маю ще, от і беру тебе.</l>
        </sp>
        <sp who="#kassandra">
          <speaker>Кассандра</speaker>
          <l>Уже й береш? Я ще не віддаюся.</l>
        </sp>
        <sp who="#onomaj">
          <speaker>Ономай</speaker>
          <l>Царівно, правду мовити, я честь</l>
          <l>хотів тобі, питаючи, зробити,</l>
          <l>як жриці божій і царівні Трої,</l>
          <l>а в нас у Лідії нема звичаю</l>
          <l>дівчат питати, коли батько згоден.</l>
        </sp>
        <sp who="#kassandra">
          <speaker>Кассандра</speaker>
          <l>Знай, Ономаю, шлюб такий не буде</l>
          <l>з Кассандрою щасливий.</l>
        </sp>
        <sp who="#onomaj">
          <speaker>Ономай</speaker>
          <l>Не лякай,</l>
          <l>пророчице, мене пророкуванням.</l>
          <l>Я думаю, що й доля любить сильних,</l>
          <l>одважних і рішучих; кожна жінка</l>
          <l>повинна їх любити, а не любить,</l>
          <l>то муситиме полюбити.</l>
        </sp>
        <sp who="#kassandra">
          <speaker>Кассандра</speaker>
          <l>Царю,</l>
          <l>не знаєш ти мене, що так говориш.</l>
        </sp>
        <sp who="#onomaj">
          <speaker>Ономай</speaker>
          <l>Жінок я досить знаю.</l>
        </sp>
        <sp who="#kassandra">
          <speaker>Кассандра</speaker>
          <l>Та Кассандра</l>
          <l>ще не була між ними.</l>
        </sp>
        <sp who="#onomaj">
          <speaker>Ономай</speaker>
          <l>От тому</l>
          <l>я й хочу взять її.</l>
        </sp>
        <sp who="#kassandra">
          <speaker>Кассандра</speaker>
          <l>На лихо взяв би!</l>
          <l>Я не люблю тебе.</l>
        </sp>
        <sp who="#onomaj">
          <speaker>Ономай</speaker>
          <l>Полюбиш!</l>
        </sp>
        <sp who="#kassandra">
          <speaker>Кассандра</speaker>
          <l>Ні, ніколи</l>
          <l>не полюблю того, хто так підступно</l>
          <l>скористав з нашої недолі.</l>
        </sp>
        <sp who="#onomaj">
          <speaker>Ономай</speaker>
          <l>Хто так славно</l>
          <l>твій край відрятував?</l>
        </sp>
        <sp who="#kassandra">
          <speaker>Кассандра</speaker>
          <l>Не квапся, царю,</l>
          <l>то ще лежить у Зевса на колінах.</l>
        </sp>
        <sp who="#onomaj">
          <speaker>Ономай</speaker>
          <l>А якби стало так?</l>
        </sp>
        <sp who="#kassandra">
          <speaker>Кассандра</speaker>
          <l>Я оборонцю</l>
          <l>хвалу і дяку склала б, якби він</l>
          <l>покинув вимагати в надгороду</l>
          <l>мене…</l>
        </sp>
        <sp who="#onomaj">
          <speaker>Ономай</speaker>
          <l>Я бачу, ти, царівно, мудра!</l>
          <l>«Хвала і дяка» – от і вся заплата.</l>
          <l>Та се я дам якому злидареві</l>
          <l>від свого столу м’яса, то й почую</l>
          <l>хвали і дяки досить.</l>
        </sp>
        <sp who="#kassandra">
          <speaker>Кассандра</speaker>
          <l>Чи ти бачив,</l>
          <l>як оборонця визволені славлять?</l>
        </sp>
        <sp who="#onomaj">
          <speaker>Ономай</speaker>
          <l>Не раз, не два! Скажу тобі, царівно,</l>
          <l>що переможця і не так ще славлять</l>
          <l>подолані. Я й те і друге знаю –</l>
          <l>ціна обом однакова, бо все то</l>
          <l>безсилля силу славить. Але силу</l>
          <l>віддати за таке – збожеволіти!</l>
          <l>Я не безумний. Голову нести,</l>
          <l>губити військо, щоб «хвалу і дяку»</l>
          <l>сказав хтось по-троянськи? Я се дома</l>
          <l>почую по-лідійськи від жіноцтва,</l>
          <l>як військо приведу назад без бою.</l>
        </sp>
        <stage>Мовчання.</stage>
        <l>Так що ж, царівно?</l>
        <stage>(Налагоджується йти.)</stage>
        <stage>Кассандра мовчить, але, видимо, бореться з собою. Ономай бариться, завваживши се.</stage>
        <sp who="#deifob">
          <speaker>Деїфоб</speaker>
          <stage>(увіходить. Завваживши нерішучі постави обох, проникливо і грізно дивиться на Кассандру)</stage>
          <l>Згода, сестро?</l>
        </sp>
        <sp who="#kassandra">
          <speaker>Кассандра</speaker>
          <l>Згода!</l>
        </sp>
        <sp who="#onomaj">
          <speaker>Ономай</speaker>
          <l>По щирості?</l>
        </sp>
        <sp who="#kassandra">
          <speaker>Кассандра</speaker>
          <l>Як голову нести,</l>
          <l>губити військо ти готов за теє,</l>
          <l>щоб я сказала: «Сі уста твої,</l>
          <l>ся постать, сії очі», – добре, згода.</l>
          <l>Коли твій люд готов своїх жінок</l>
          <l>лишити вдовами, аби цареві</l>
          <l>здобути наречену – добре, згода.</l>
          <l>По щирості кажу!</l>
        </sp>
        <sp who="#onomaj">
          <speaker>Ономай</speaker>
          <l>Чудна у тебе,</l>
          <l>Кассандро, щирість. Ну, та годі</l>
          <l>змагатися словами, час іти,</l>
          <l>щоб заслужити ділом надгороду.</l>
        </sp>
        <sp who="#kassandra">
          <speaker>Кассандра</speaker>
          <l>Які діла, така і надгорода!</l>
          <l>Прощай же, Ономаю!</l>
        </sp>
        <sp who="#onomaj">
          <speaker>Ономай</speaker>
          <l>Будь здорова.</l>
        </sp>
        <stage>Ономай і Деїфоб виходять. Знадвору чутно глухий лемент великої юрби.</stage>
        <sp who="#poliksena">
          <speaker>Поліксена</speaker>
          <stage>(вбігає)</stage>
          <l>Кассандро, пробі, що ти наробила?</l>
        </sp>
        <sp who="#kassandra">
          <speaker>Кассандра</speaker>
          <l>Я мусила, сестрице, дати слово.</l>
        </sp>
        <sp who="#poliksena">
          <speaker>Поліксена</speaker>
          <l>Так ти дала? Так, значить, то неправда?</l>
        </sp>
        <sp who="#kassandra">
          <speaker>Кассандра</speaker>
          <stage>(холодно)</stage>
          <l>Ти, Поліксено, чиниш, мов безумна;</l>
          <l>не знаєш, за що і кориш і хвалиш.</l>
        </sp>
        <sp who="#poliksena">
          <speaker>Поліксена</speaker>
          <l>Хвалю за те, що ти вволила волю</l>
          <l>і батька, й брата, і всії родини.</l>
        </sp>
        <sp who="#kassandra">
          <speaker>Кассандра</speaker>
          <l>То, значить, і твою?</l>
        </sp>
        <sp who="#poliksena">
          <speaker>Поліксена</speaker>
          <l>Та що ж, сестричко,</l>
          <l>видима смерть страшна.</l>
        </sp>
        <sp who="#kassandra">
          <speaker>Кассандра</speaker>
          <l>А для рятунку</l>
          <l>не варто жалувать, хоч і сестри?</l>
        </sp>
        <sp who="#poliksena">
          <speaker>Поліксена</speaker>
          <l>Але ж тобі там буде добре, люба,</l>
          <l>царицею у Лідії багатій,</l>
          <l>її ж недарма золотою звуть.</l>
        </sp>
        <sp who="#kassandra">
          <speaker>Кассандра</speaker>
          <l>На золото Кассандра не жадібна,</l>
          <l>і з неї досить однії обручки.</l>
          <stage>(Дивиться на Долонову обручку на своїй правиці.)</stage>
        </sp>
        <sp who="#poliksena">
          <speaker>Поліксена</speaker>
          <stage>(пестить її)</stage>
          <l>Сестриченько, я знаю, як се тяжко</l>
          <l>забути милого, та нащо ж мертвим</l>
          <l>щось інше, крім волосся, сліз і жертви?</l>
          <l>Долонові ти справиш гекатомбу,</l>
          <l>як богові, бо Лідія багатша</l>
          <l>від Трої, там царицею ти будеш.</l>
        </sp>
        <sp who="#kassandra">
          <speaker>Кассандра</speaker>
          <l>За нелюбом?</l>
        </sp>
        <sp who="#poliksena">
          <speaker>Поліксена</speaker>
          <l>Та що робити, сестро?</l>
          <l>Чи то ж багато є таких, що йдуть</l>
          <l>по волі й по любові? Се вже доля</l>
          <l>така жіноча слухати не серця,</l>
          <l>а волі рідних – добре ще, як рідних,</l>
          <l>а то ж не раз і переможець гордий</l>
          <l>примусить бранку за дружину стати.</l>
          <l>Он Деїфобова Антея йшла</l>
          <l>за нього по неволі, а протеє</l>
          <l>тепер вона йому дружина вірна</l>
          <l>і дітям ніжна мати.</l>
        </sp>
        <sp who="#kassandra">
          <speaker>Кассандра</speaker>
          <l>Поліксено,</l>
          <l>а якби знов посватали тебе</l>
          <l>після Пеліда за якого-небудь?</l>
        </sp>
        <sp who="#poliksena">
          <speaker>Поліксена</speaker>
          <l>Та що ж… я знаю, другого не буде</l>
          <l>такого, як Пелід, але ж мені</l>
          <l>довіку дівувати не годиться,</l>
          <l>і я пішла б, якби хто був до пари,</l>
          <l>як не дружину, то діток любила б,</l>
          <l>як не кохання, то хоч господарність,</l>
          <l>покірливість і вірність принесла б</l>
          <l>дружині в посаг.</l>
        </sp>
        <sp who="#kassandra">
          <speaker>Кассандра</speaker>
          <l>А якби не мала</l>
          <l>нічого, крім ненависті й прокльонів,</l>
          <l>то що б ти принесла своїй «дружині»?</l>
        </sp>
        <sp who="#poliksena">
          <speaker>Поліксена</speaker>
          <l>Яка ти знов страшна, як се говориш!</l>
          <l>Кассандро, признавайся, значить, правда,</l>
          <l>що ти його кляла і віщувала</l>
          <l>йому й лідійцям згубу?</l>
        </sp>
        <sp who="#kassandra">
          <speaker>Кассандра</speaker>
          <l>Відки знаєш?</l>
        </sp>
        <sp who="#poliksena">
          <speaker>Поліксена</speaker>
          <stage>(трошки збентежена)</stage>
          <l>Мої рабині під вікном були,</l>
          <l>сушили вовну, чули ненароком</l>
          <l>розмову вашу. І не знаю, як</l>
          <l>твої слова передались лідійцям.</l>
          <l>Ти чула гомін? То гукало військо</l>
          <l>лідійське: «Царю, ми не йдем на згубу,</l>
          <l>Кассандра закляла! Ми йдем додому!</l>
          <l>Хай гине Троя, як їй те судилось!»</l>
          <l>І вже три лави подались додому.</l>
        </sp>
        <sp who="#kassandra">
          <speaker>Кассандра</speaker>
          <stage>(мимохіть)</stage>
          <l>Хвала богам!</l>
        </sp>
        <sp who="#poliksena">
          <speaker>Поліксена</speaker>
          <l>Кассандро! безсоромна!</l>
        </sp>
        <sp who="#kassandra">
          <speaker>Кассандра</speaker>
          <l>Але ж вони б загинули всі марне,</l>
          <l>бо се ж їх смерть – заручини мої!</l>
        </sp>
        <sp who="#poliksena">
          <speaker>Поліксена</speaker>
          <l>То нащо ж ти дала цареві слово?</l>
        </sp>
        <sp who="#kassandra">
          <speaker>Кассандра</speaker>
          <l>Не обертай меча в гарячій рані!</l>
          <l>Се нечесть, Поліксено, тяжкий сором</l>
          <l>на голові моїй, отеє слово.</l>
          <l>Се примус і ненависть промовляли</l>
          <l>ганебне слово, а не я. Ой сестро!</l>
          <l>Я так його ненавиділа палко,</l>
          <l>його і все його безглузде військо,</l>
          <l>оту юрбу рабів! Я радо, щиро</l>
          <l>промовила – їм на погибель – «згода»!</l>
        </sp>
        <sp who="#poliksena">
          <speaker>Поліксена</speaker>
          <l>Страшна, незрозуміла ти, Кассандро!</l>
        </sp>
        <sp who="#andromaha">
          <speaker>Андромаха</speaker>
          <stage>(увіходить)</stage>
          <l>Хвала богам! Пішли-таки лідійці!</l>
          <l>Пішли на бій. Цар Ономай сказав:</l>
          <l>«Я маю слово згоди від Кассандри».</l>
          <l>Гелен запевнив, що по птаству бачив</l>
          <l>щасливий знак на шлюб і перемогу,</l>
          <l>а Деїфоб сказав, що то неправда,</l>
          <l>немовби ти кляла царя й лідійців.</l>
          <l>І заспокоїлись вони, й пішли.</l>
        </sp>
        <sp who="#kassandra">
          <speaker>Кассандра</speaker>
          <l>Гелен казав, що він по птаству бачив</l>
          <l>щасливий знак на шлюб і перемогу?</l>
          <l>Неправду він сказав!</l>
        </sp>
        <sp who="#andromaha">
          <speaker>Андромаха</speaker>
          <l>Та що, Кассандро,</l>
          <l>доволі з нас уже твоєї правди,</l>
          <l>зловісної, згубливої, так дай же</l>
          <l>нам хоч неправдою пожить в надії.</l>
          <l>Ох, я вже втомлена від тої правди!</l>
          <l>Ой, дай мені хоч сон, хоч мрію, сестро!</l>
          <l>Дай вірити хоч день, що мій синочок,</l>
          <l>Астіанакс єдиний, буде жити,</l>
          <l>що не загине він од рук ворожих</l>
          <l>і буде сильний, владний, богорівний,</l>
          <l>як був його отець, мій любий Гектор!</l>
          <l>Ох, дай мені хоч сон, хоч мрію, сестро!</l>
        </sp>
        <sp who="#kassandra">
          <speaker>Кассандра</speaker>
          <l>Для сну, для мрії ти згубить готова</l>
          <l>усе те військо? Сором, Андромахо!</l>
        </sp>
        <sp who="#andromaha">
          <speaker>Андромаха</speaker>
          <l>Не сором, ні, і кожна мати скаже,</l>
          <l>що се не сором. Що мені чужинці?</l>
          <l>Чого я маю жалувати їх?</l>
          <l>А може ж, то і правда, що врятують</l>
          <l>вони нам Трою? Може ж, то і правда?</l>
        </sp>
        <sp who="#kassandra">
          <speaker>Кассандра</speaker>
          <l>Та тільки «може»!</l>
        </sp>
        <sp who="#andromaha">
          <speaker>Андромаха</speaker>
          <l>Досить і того.</l>
          <l>Надія є, Кассандро, є надія!</l>
        </sp>
        <sp who="#kassandra">
          <speaker>Кассандра</speaker>
          <l>Прошу тебе, сестрице Поліксене,</l>
          <l>пошли свою рабиню по Гелена.</l>
        </sp>
        <sp who="#poliksena">
          <speaker>Поліксена</speaker>
          <l>Гаразд.</l>
          <stage>(Виходить.)</stage>
        </sp>
        <sp who="#andromaha">
          <speaker>Андромаха</speaker>
          <l>Нащо тобі Гелен?</l>
        </sp>
        <sp who="#kassandra">
          <speaker>Кассандра</speaker>
          <l>Я хочу</l>
          <l>його спитати. Я собі не вірю.</l>
          <l>Вже бачиш, довершилась божа кара:</l>
          <l>не тільки інші, а й сама Кассандра</l>
          <l>зневірилась в Кассандрі. Я не знаю,</l>
          <l>чи все те правда, що тепер я бачу.</l>
        </sp>
        <sp who="#andromaha">
          <speaker>Андромаха</speaker>
          <l>А що ж ти бачиш?</l>
        </sp>
        <sp who="#kassandra">
          <speaker>Кассандра</speaker>
          <l>Годі, Андромахо,</l>
          <l>мене питати, щоб потім клясти.</l>
          <l>На голові моїй вже й так прокльони</l>
          <l>тяжать, немов залізна діадема,</l>
          <l>сплелися над чолом слова вразливі,</l>
          <l>немов гадюки над чолом Медузи,</l>
          <l>шиплять вороже, труять, глушать розум.</l>
          <l>Іди, збери своїх рабинь, звели їм</l>
          <l>кітари й флейти взяти і музику</l>
          <l>збратати з ніжним співом, може, сон</l>
          <l>і мрію золоту вони накличуть</l>
          <l>тобі на очі, втомлені від сліз.</l>
          <l>Є в тебе фінікіянка рабиня,</l>
          <l>ота, що вміє змії замовляти,</l>
          <l>вона приспить в тобі змію тривоги,</l>
          <l>і ти заснеш, і в сні тому не буде</l>
          <l>нічого злого, ні війни, ні смерті,</l>
          <l>ні страху, ні Кассандри.</l>
        </sp>
        <sp who="#andromaha">
          <speaker>Андромаха</speaker>
          <l>Не глузуй.</l>
          <l>Я вірю, що таки лідійці прийдуть</l>
          <l>з царем і з перемогою. Прощай!</l>
          <stage>(Виходить.)</stage>
        </sp>
      </div>
      <div type="act">
        <head>6</head>
        <stage>Той самий Кассандрин покій. Кассандра і Гелен.</stage>
        <sp who="#kassandra">
          <speaker>Кассандра</speaker>
          <l>Так ти скажи мені по правді, брате,</l>
          <l>яку ти провість по пташках побачив?</l>
          <stage>(Дивиться йому в вічі, Гелен їх спускає додолу.)</stage>
        </sp>
        <sp who="#gelen">
          <speaker>Гелен</speaker>
          <l>Так що там! Ми обоє віщуни</l>
          <l>і добре знаєм, що пташки, й утрібки,</l>
          <l>і кров, і дим від жертви – все то тільки</l>
          <l>покраси й покривало голій правді,</l>
          <l>про людське око. Адже тая правда –</l>
          <l>цнотлива дуже і поважна жінка,</l>
          <l>і сором їй ходити без одежі.</l>
          <stage>(Сміється.)</stage>
        </sp>
        <sp who="#kassandra">
          <speaker>Кассандра</speaker>
          <l>Але й сама я жінка, отже правду</l>
          <l>я можу бачити й невбрану.</l>
        </sp>
        <sp who="#gelen">
          <speaker>Гелен</speaker>
          <l>Сестро,</l>
          <l>скажи мені, хто бачив голу правду?</l>
        </sp>
        <sp who="#kassandra">
          <speaker>Кассандра</speaker>
          <l>Я бачила її аж надто часто!</l>
        </sp>
        <sp who="#gelen">
          <speaker>Гелен</speaker>
          <l>Чи певна ти, що ти її очима</l>
          <l>своїми не наврочила?</l>
        </sp>
        <sp who="#kassandra">
          <speaker>Кассандра</speaker>
          <l>Гелене,</l>
          <l>торкнувся ти до виразки палкої,</l>
          <l>але стерплю одважно, хочу щиро</l>
          <l>порадитись тебе, – ти наймудріший</l>
          <l>з усіх братів, гнучкий і тонкий розум</l>
          <l>у тебе, як вогонь.</l>
        </sp>
        <sp who="#gelen">
          <speaker>Гелен</speaker>
          <l>Або як вуж?</l>
          <l>Фрігійський розум, сестро! Ми, троянці,</l>
          <l>за довгий час облоги вже навчились</l>
          <l>звиватися вужами. Що робити?</l>
          <l>Коли б ти бачила, як Деїфоб</l>
          <l>звивавсь перед лідійцем, ти б сказала,</l>
          <l>що й другий брат гнучкий-тонкий зробився.</l>
        </sp>
        <sp who="#kassandra">
          <speaker>Кассандра</speaker>
          <l>Не говори про гнучкість плаза,</l>
          <l>для мене то не мудрість, а гидота.</l>
          <l>Скажи мені по щирості, як брат</l>
          <l>сестрі коханій: чи ти справді думав –</l>
          <l>чи по пташках, чи просто, все одно, –</l>
          <l>що в сих заручинах рятунок Трої</l>
          <l>і що рятунок той дадуть лідійці?</l>
        </sp>
        <sp who="#gelen">
          <speaker>Гелен</speaker>
          <l>Ти завдала мені трудне питання.</l>
          <l>По щирості: раз думав, а раз ні.</l>
        </sp>
        <sp who="#kassandra">
          <speaker>Кассандра</speaker>
          <l>Як розуміти се?</l>
        </sp>
        <sp who="#gelen">
          <speaker>Гелен</speaker>
          <l>А так. Спочатку</l>
          <l>я певен був, побачивши те військо,</l>
          <l>наїжене списами, незчисленне,</l>
          <l>на силу свіже, на одвагу дуже,</l>
          <l>що еллінам, потомленим війною,</l>
          <l>знесиленим облогою, не встоять</l>
          <l>проти царя, жадібного звитяги.</l>
          <l>І певен я: коли б та перемога</l>
          <l>була в руці в Гелени, в Поліксени,</l>
          <l>чи в Андромахи, чи в котрої хочеш,</l>
          <l>та не в твоїй, – вона була б за нами.</l>
        </sp>
        <sp who="#kassandra">
          <speaker>Кассандра</speaker>
          <l>Чи й ти гадаєш так, що все нещастя</l>
          <l>походить від Кассандри?</l>
        </sp>
        <sp who="#gelen">
          <speaker>Гелен</speaker>
          <l>Хоч не все,</l>
          <l>але багато.</l>
        </sp>
        <sp who="#kassandra">
          <speaker>Кассандра</speaker>
          <l>Брате! що ти кажеш?!</l>
        </sp>
        <sp who="#gelen">
          <speaker>Гелен</speaker>
          <l>Ти щирості хотіла, і вволив я</l>
          <l>твоє бажання, не моє, сестричко.</l>
          <l>Та я тебе, Кассандро, не картаю,</l>
          <l>невинна ти з своєї вдачі. Певне,</l>
          <l>боги в тім винні, що дали тобі</l>
          <l>пізнати правду, сили ж не дали,</l>
          <l>щоб керувати правдою. Ти бачиш</l>
          <l>і, склавши руки або заломивши,</l>
          <l>стоїш безвладна перед тим привиддям</l>
          <l>страшної правди, мов закам’яніла,</l>
          <l>немов на тебе глянула Медуза,</l>
          <l>і тільки жах наводиш на людей.</l>
          <l>А правда від того стає страшніша,</l>
          <l>і люди тратять решту сили й глузду</l>
          <l>або ідуть з одчаю на пропаще,</l>
          <l>а ти тоді говориш: «Я ж казала!»</l>
        </sp>
        <sp who="#kassandra">
          <speaker>Кассандра</speaker>
          <l>А що ж би ти зробив?</l>
        </sp>
        <sp who="#gelen">
          <speaker>Гелен</speaker>
          <l>Те, що роблю.</l>
          <l>Я з правдою борюсь і сподіваюсь</l>
          <l>її подужати і керувати,</l>
          <l>от як стерничий кораблем керує.</l>
        </sp>
        <sp who="#kassandra">
          <speaker>Кассандра</speaker>
          <l>А Мойра, брате, невблаганна Мойра?</l>
          <l>її ж бо воля світом всім керує,</l>
          <l>а ти се мав би керувати нею?</l>
        </sp>
        <sp who="#gelen">
          <speaker>Гелен</speaker>
          <l>Не так, Кассандро. Мойра так врядила,</l>
          <l>щоб був і світ, і море, і керманич,</l>
          <l>і корабель, і бурі, і погода,</l>
          <l>і скеля, і затока; щоб була</l>
          <l>і боротьба, й надія, й перемога,</l>
          <l>і правда, і… неправда.</l>
        </sp>
        <sp who="#kassandra">
          <speaker>Кассандра</speaker>
          <l>Коли так,</l>
          <l>вона бажає, щоб була й Кассандра.</l>
        </sp>
        <sp who="#gelen">
          <speaker>Гелен</speaker>
          <l>І щоб Гелен боровсь проти Кассандри.</l>
          <l>Оцю я правду бачу і борюся,</l>
          <l>щоб нам троянський корабель стягти</l>
          <l>з тієї мілизни, куди Кассандра</l>
          <l>його загнала правдою своєю.</l>
        </sp>
        <sp who="#kassandra">
          <speaker>Кассандра</speaker>
          <l>А ти його неправдою врятуєш?</l>
        </sp>
        <sp who="#gelen">
          <speaker>Гелен</speaker>
          <l>Що правда? Що неправда? Ту брехню,</l>
          <l>що справдиться, всі правдою зовуть.</l>
          <l>Одного разу раб мені збрехав,</l>
          <l>що мій фіал украдено, бо просто</l>
          <l>не хтілося йому шукать фіала,</l>
          <l>а поки лінувався раб, то й справді</l>
          <l>фіал було украдено. Де правда</l>
          <l>була тут, де брехня? Тоненька смужка</l>
          <l>брехню від правди ділить у минулім,</l>
          <l>але в прийдешньому нема вже й смужки.</l>
        </sp>
        <sp who="#kassandra">
          <speaker>Кассандра</speaker>
          <l>Коли хто каже те, в що й сам не вірить,</l>
          <l>то се неправда явна.</l>
        </sp>
        <sp who="#gelen">
          <speaker>Гелен</speaker>
          <l>А як скаже,</l>
          <l>хоч в добрій вірі, тільки помилившись,</l>
          <l>не до ладу, то се вже буде правда?</l>
        </sp>
        <sp who="#kassandra">
          <speaker>Кассандра</speaker>
          <l>А як же ти, Гелене, одрізняєш</l>
          <l>брехню від правди?</l>
        </sp>
        <sp who="#gelen">
          <speaker>Гелен</speaker>
          <l>Та ніяк. Я просто</l>
          <l>даю їм спокій.</l>
        </sp>
        <sp who="#kassandra">
          <speaker>Кассандра</speaker>
          <l>Як же ти віщуєш?</l>
          <l>Що кажеш людям?</l>
        </sp>
        <sp who="#gelen">
          <speaker>Гелен</speaker>
          <l>Те, що треба, сестро,</l>
          <l>те, що корисно або що почесно.</l>
        </sp>
        <sp who="#kassandra">
          <speaker>Кассандра</speaker>
          <l>Невже ніколи ти того не бачиш,</l>
          <l>що буде, неминуче, невблаганне?</l>
          <l>Невже тобі не каже в серці голос:</l>
          <l>«Так буде, так! так буде, не інакше!»</l>
        </sp>
        <sp who="#gelen">
          <speaker>Гелен</speaker>
          <l>По щирості сказавши, – ні, ніколи.</l>
        </sp>
        <sp who="#kassandra">
          <speaker>Кассандра</speaker>
          <l>То нам порозумітись дуже тяжко.</l>
          <l>Але скажи, як можеш ти прилюдно</l>
          <l>казати: «Бог мені відкрив… я бачив…</l>
          <l>я голос чув таємний», – коли то</l>
          <l>неправда все?</l>
        </sp>
        <sp who="#gelen">
          <speaker>Гелен</speaker>
          <l>Знов правда і неправда!</l>
          <l>Лишім оці слова, нема в них глузду.</l>
          <l>Ти думаєш, що правда родить мову?</l>
          <l>Я думаю, що мова родить правду.</l>
          <l>А чим же нам таку назвати правду,</l>
          <l>що родиться з брехні? Чи ти ніколи</l>
          <l>не бачила такого нарождення?</l>
          <l>Я бачив безліч разів. Слово плідне</l>
          <l>і більше родить, ніж земля-прамати.</l>
        </sp>
        <sp who="#kassandra">
          <speaker>Кассандра</speaker>
          <l>Але ти сам сказав: «Роблю, що треба,</l>
          <l>і що корисно, що почесно». Нащо ж</l>
          <l>потрібно удавати віщуна?</l>
          <l>Хіба корисно то, хіба почесно?</l>
        </sp>
        <sp who="#gelen">
          <speaker>Гелен</speaker>
          <l>Авжеж! Якби сьогодні батько й браття</l>
          <l>і з ними всі троянці і троянки</l>
          <l>лідійців умовляли та благали,</l>
          <l>ні на що б не здалось те все, – лідійці</l>
          <l>сказали б тільки: «Закляла Кассандра,</l>
          <l>пророчиця, – війна і шлюб нещасні».</l>
          <l>А я прийшов з повагою жерця,</l>
          <l>в віщунській діадемі, патерицю</l>
          <l>посріблену здійняв високо вгору,</l>
          <l>мов блискавка, вона свінула в вічі</l>
          <l>усім чужинцям. Я сказав: «Мовчіть</l>
          <l>і ждіть. Я випустив із храму</l>
          <l>свячених голубів». Замовкли миттю</l>
          <l>і галас, і розмови. Я сказав:</l>
          <l>«Цар Ономай образив Аполлона,</l>
          <l>засватавши пророчицю його</l>
          <l>і не спитавши згоди стріловержця,</l>
          <l>і бог за те свій гнів йому прорік</l>
          <l>устами віщими Кассандри. Можна</l>
          <l>ще одвернути гнів, офірувавши</l>
          <l>для бога пишну гекатомбу з білих</l>
          <l>волів, що не були ще під ярмом».</l>
          <l>«Я обіцяю!» – крикнув цар лідійський.</l>
          <l>А я гукнув: «Я бачу, голуби</l>
          <l>вернулись і годують голуб’яток!</l>
          <l>Щасливий поворіт і шлюб щасливий!»</l>
          <l>І словом тим я переміг тебе,</l>
          <l>видюща сестро.</l>
        </sp>
        <sp who="#kassandra">
          <speaker>Кассандра</speaker>
          <l>Чи надовго, брате?</l>
        </sp>
        <sp who="#gelen">
          <speaker>Гелен</speaker>
          <l>Побачимо! Се правда, що на полі</l>
          <l>воюють не лідійці й не ахейці,</l>
          <l>а ти і я. Одвагою керує</l>
          <l>Гелен, а розпачем Кассандра править.</l>
        </sp>
        <sp who="#kassandra">
          <speaker>Кассандра</speaker>
          <l>А що, коли Кассандра переможе?</l>
          <l>Чим виправдить Гелен свою неправду?</l>
        </sp>
        <sp who="#gelen">
          <speaker>Гелен</speaker>
          <l>Прилюдно скаже: «Се сам Ономай</l>
          <l>себе згубив, бо замість гекатомби</l>
          <l>саму обіцянку дав Аполлону».</l>
          <l>Собі ж він скаже: «Зброя поломилась,</l>
          <l>але ми іншу знайдем. Все ж почесніш</l>
          <l>при зброї гинуть, ніж голоруч».</l>
        </sp>
        <sp who="#kassandra">
          <speaker>Кассандра</speaker>
          <l>Чому ж ти й сам не йшов у бій сьогодні,</l>
          <l>не з патерицею, – з мечем і списом?</l>
        </sp>
        <sp who="#gelen">
          <speaker>Гелен</speaker>
          <l>Бо меч і спис мала для мене зброя,</l>
          <l>бо людські душі – от моє знаряддя,</l>
          <l>крилате слово – от моя стріла,</l>
          <l>люд проти люду – от мій поєдинок!</l>
          <l>Усім тим правлю я, фрігійський розум.</l>
          <l>Ся діадема, сяя патериця –</l>
          <l>то знаки влади над всіма царями.</l>
          <l>Я рівного собі не маю тут</l>
          <l>з-поміж усіх владарів і героїв.</l>
          <l>Ти тільки рівна, може, навіть вища,</l>
          <l>і ми боротись будем до загину.</l>
        </sp>
        <sp who="#kassandra">
          <speaker>Кассандра</speaker>
          <l>Ох, я сама не знаю, чи хотіла б,</l>
          <l>чи ні тебе перемогти сьогодні!</l>
          <l>Ненависний мені той шлюб, мов смерть,</l>
          <l>я так його боюсь, як згуби Трої.</l>
        </sp>
        <sp who="#gelen">
          <speaker>Гелен</speaker>
          <l>Либонь, у тебе не фрігійський розум.</l>
          <l>Чи ти не чула, як боги часами</l>
          <l>своїх обранців хмарою вкривають?</l>
          <l>У мене є тайник під олтарем, –</l>
          <l>як станеш ти з тим Ономаєм поруч,</l>
          <l>приносячи богам весільну жертву,</l>
          <l>від жертви піде дим, сірчана хмара,</l>
          <l>а як розійдеться – замість Кассандри</l>
          <l>порожнє місце буде. Розумієш?</l>
        </sp>
        <sp who="#kassandra">
          <speaker>Кассандра</speaker>
          <l>Се стид і ганьба – радити таке!</l>
          <l>Чи се, по-твоєму, «почесний» вихід?</l>
        </sp>
        <sp who="#gelen">
          <speaker>Гелен</speaker>
          <l>Зате корисний і безпечний, сестро.</l>
        </sp>
        <sp who="#kassandra">
          <speaker>Кассандра</speaker>
          <l>Вже краще б я себе мечем убила!</l>
        </sp>
        <sp who="#gelen">
          <speaker>Гелен</speaker>
          <l>І тим роздратувала б Ономая,</l>
          <l>а слово все-таки своє зламала б.</l>
          <l>І некорисно, й непочесно, сестро.</l>
          <stage>(Дивиться з усміхом на неї.)</stage>
          <l>Ми не однакові, а все ж ми рівні,</l>
          <l>як не в ділах, то все ж хоч у думках.</l>
        </sp>
        <sp who="#poliksena">
          <speaker>Поліксена</speaker>
          <stage>(входить)</stage>
          <l>Цар Ономай убитий, а лідійці</l>
          <l>урозтіч кинулись. Ой горе, горе!</l>
        </sp>
        <sp who="#gelen">
          <speaker>Гелен</speaker>
          <l>Радій, Кассандро, ти перемогла!</l>
        </sp>
        <sp who="#kassandra">
          <speaker>Кассандра</speaker>
          <stage>(віщим голосом)</stage>
          <l>Не я, а Мойра. Я її знаряддя.</l>
          <l>Тонкий фрігійський розум і гнучкий,</l>
          <l>його зігнула Мойра і зломила,</l>
          <l>її правиця і важка, й тверда,</l>
          <l>вона кує з народів зброю світу,</l>
          <l>а я і ти – ми тільки цвяхи в зброї.</l>
          <l>Не перецінюймо себе, Гелене.</l>
        </sp>
        <sp who="#andromaha">
          <speaker>Андромаха</speaker>
          <stage>(вбігає й несамовито кидається до Кассандри)</stage>
          <l>Ти, люта згубо, всіх нас загубила!</l>
        </sp>
        <sp who="#kassandra">
          <speaker>Кассандра</speaker>
          <stage>(спокійно показує на Гелена)</stage>
          <l>Питай його, чом він не врятував.</l>
          <l>Ми віщуни обоє – значить, рівні.</l>
          <stage>(Виймає з-за пояса кужілку і сідає прясти.)</stage>
        </sp>
      </div>
      <div type="act">
        <head>7</head>
        <stage>Великий майдан з храмом посередині на чималому підвищенні. Праворуч в глибині двір царя Пріама, ближче до сцени різні інші будови міста Іліона. Ліворуч близько до сцени Скейська брама.</stage>
        <stage>Ясний ранок, майдан залитий сонцем.</stage>
        <stage>Велика юрба люду троянського то входить у браму, товпиться перед храмом, гомонить то дужче, то тихше, часом зовсім затихає і жде чогось, насторожившись. З царського двору виходить Гелен в святочній білій одежі, у срібній діадемі, з білою посрібленою патерицею в руці: іде урочистою гіератичною походою.</stage>
        <sp who="#golosi_v_narodi">
          <speaker>Голоси в народі</speaker>
          <l>Гелен іде! Дорогу прозорливцю!</l>
        </sp>
        <sp who="#gelen">
          <speaker>Гелен</speaker>
          <stage>(зіходить на храмовий перистиль і дає знак патерицею, стукнувши нею тричі об мармуровий поміст, далі починає промову велично-віщим голосом)</stage>
          <l>Батьки, брати й синове! рідна Троє!</l>
          <l>Боги з Олімпу зглянулись на сльози,</l>
          <l>на гекатомби, на благання наші, –</l>
          <l>без зброї подолали ворогів.</l>
          <l>Зевс еллінам поклав у серце звагу</l>
          <l>по добрій волі залишити Трою.</l>
          <l>Підіть за браму – зник ахейський табор,</l>
          <l>лиш кінь один стоїть на таборищі, –</l>
          <l>богам троянським в дар дали ахейці</l>
          <l>того коня. Він з дерева, не пишний</l>
          <l>і не коштовний військовий дарунок,</l>
          <l>та він дорожчий нам від срібла-злота,</l>
          <l>від мармуру й каміння дорогого.</l>
          <l>Дарунок згоди ліпший над здобуток,</l>
          <l>що на війні ціною крові взято.</l>
          <l>Ахейці відплили від нас по волі</l>
          <l>своїх і всіх богів, а дар лишили</l>
          <l>на знак пошани й згоди. Честь ахейцям!</l>
        </sp>
        <sp who="#ljudi">
          <speaker>Люди</speaker>
          <l>Ахейцям честь!</l>
        </sp>
        <sp who="#kassandra">
          <speaker>Голос Кассандри</speaker>
          <stage>(з храму)</stage>
          <l>За кров, за смерть, за сльози!</l>
        </sp>
        <sp who="#deifob">
          <speaker>Деїфоб</speaker>
          <stage>(обертаючись до дверей храмових)</stage>
          <l>Мовчи, Кассандро!</l>
        </sp>
        <sp who="#gelen">
          <speaker>Гелен</speaker>
          <stage>(до троянців)</stage>
          <l>Вам, троянські мужі,</l>
          <l>я раджу дар той повезти у храм</l>
          <l>і край Палладіона там поставить.</l>
        </sp>
        <sp who="#kassandra">
          <speaker>Кассандра</speaker>
          <stage>(з’являється на дверях з чорною патерицею і простяга її, немов загороджуючи вхід)</stage>
          <l>Я не пускаю в храм.</l>
        </sp>
        <sp who="#gelen">
          <speaker>Гелен</speaker>
          <stage>(одбиває її патерицю своєю)</stage>
          <l>Вступись, Кассандро !</l>
        </sp>
        <sp who="#kassandra">
          <speaker>Кассандра</speaker>
          <stage>(знов загороджує)</stage>
          <l>Мені належить влада не пускати.</l>
          <l>Чоловіки не сміють наближатись</l>
          <l>до постаті Паллади. Я сторожа</l>
          <l>Палладіона. Ти вступись, Гелене,</l>
          <l>гляди своїх пташок.</l>
          <stage>(Дивиться йому в вічі, він спускає патерицю.)</stage>
          <l>Нечистий дар!</l>
          <l>Проклятий дар!</l>
        </sp>
        <stage>Люд порікує, видимо збентежений.</stage>
        <sp who="#golos_z_jurbi">
          <speaker>Голос з юрби</speaker>
          <l>Та геть її женіть,</l>
          <l>зловісницю!</l>
        </sp>
        <sp who="#drugij_golos">
          <speaker>Другий голос</speaker>
          <l>Мовчи! вона ж царівна!</l>
        </sp>
        <sp who="#pershij_golos">
          <speaker>Перший голос</speaker>
          <l>Дарма!</l>
          <l>Вже те її пророкування</l>
          <l>уїлось нам в печінки. Не доки ж</l>
          <l>терпіти се!</l>
        </sp>
        <sp who="#tretij_golos">
          <speaker>Третій голос</speaker>
          <l>Убить її!</l>
        </sp>
        <stage>Якийсь молодик заміряється списом.</stage>
        <sp who="#gelen">
          <speaker>Гелен</speaker>
          <stage>(здержує знаком руки)</stage>
          <l>Не руште!</l>
          <l>Не проливайте крові – там святиня!</l>
        </sp>
        <sp who="#deifob">
          <speaker>Деїфоб</speaker>
          <l>То як же буде, брате, з подарунком?</l>
        </sp>
        <sp who="#gelen">
          <speaker>Гелен</speaker>
          <l>Ми храм новий збудуємо для нього,</l>
          <l>«храм згоди» буде зватись. Поки що</l>
          <l>стоятиме в царськім дворі дарунок.</l>
          <stage>(До Деїфоба.)</stage>
          <l>Ти призначи сторожу для пошани.</l>
        </sp>
        <sp who="#kassandra">
          <speaker>Кассандра</speaker>
          <l>Сліпий побитих на сторожу ставить!</l>
        </sp>
        <sp who="#deifob">
          <speaker>Деїфоб</speaker>
          <l>Кассандро!</l>
        </sp>
        <sp who="#gelen">
          <speaker>Гелен</speaker>
          <l>Брате, й ви, троянські мужі,</l>
          <l>перевезіть коня в царське подвір’я.</l>
        </sp>
        <stage>Деїфоб дає знак рушати і подається сам до Скейської брами.</stage>
        <sp who="#golosi_z_ljudu">
          <speaker>Голоси з люду</speaker>
          <l>Гелен наказує! Рушаймо, браття!</l>
          <l>Гелена хай боги благословлять!</l>
          <l>Він розум наш! Він наше око ясне!</l>
        </sp>
        <sp who="#kassandra">
          <speaker>Кассандра</speaker>
          <l>Єдине око – й те більмом зайшло!</l>
        </sp>
        <stage>Увесь люд рушає за Скейську браму.</stage>
        <sp who="#gelen">
          <speaker>Гелен</speaker>
          <l>Кассандро, слухай, нащо ти мене</l>
          <l>на пробу ставиш дотинками тими?</l>
        </sp>
        <sp who="#kassandra">
          <speaker>Кассандра</speaker>
          <l>На пробу, чи не станеш раз видющим.</l>
        </sp>
        <sp who="#gelen">
          <speaker>Гелен</speaker>
          <l>Кассандро, се ж безумство! Річ видима:</l>
          <l>ахейський табор спорожнів; на морі</l>
          <l>ані човна, ні цяточки немає.</l>
          <l>Розвідачів далеко розсилали</l>
          <l>ми з Деїфобом, найбистріших хлопців</l>
          <l>і кінно, й піхотою. І не видко,</l>
          <l>щоб де була яка залога, чати</l>
          <l>чи щось подібне.</l>
        </sp>
        <sp who="#kassandra">
          <speaker>Кассандра</speaker>
          <l>Дурно не дає</l>
          <l>дарунків ворог.</l>
        </sp>
        <sp who="#gelen">
          <speaker>Гелен</speaker>
          <l>Та же той дарунок –</l>
          <l>то миру знак. Чи ти ж не розумієш?</l>
        </sp>
        <sp who="#kassandra">
          <speaker>Кассандра</speaker>
          <l>Вже ж ні. Якби оце посеред моря</l>
          <l>палка жарина плавала по хвилях,</l>
          <l>розжеврена вогнем, – то був би знак</l>
          <l>воді від полум’я на мир. Та хто ж би</l>
          <l>збагнув такеє?</l>
        </sp>
        <sp who="#gelen">
          <speaker>Гелен</speaker>
          <l>Люди не стихії,</l>
          <l>і лиху, й гніву людському є край.</l>
          <l>Ахеянок вже підросло багато</l>
          <l>за час війни, і, може, Менелай</l>
          <l>молодшу дома знайде від Гелени.</l>
        </sp>
        <sp who="#kassandra">
          <speaker>Кассандра</speaker>
          <l>Гелену бачив він на Скейській брамі</l>
          <l>учора зрана.</l>
        </sp>
        <sp who="#gelen">
          <speaker>Гелен</speaker>
          <l>Що ж?</l>
        </sp>
        <sp who="#kassandra">
          <speaker>Кассандра</speaker>
          <l>Піди, Гелене,</l>
          <l>до неї в гінекей і там подумай,</l>
          <l>що ти сказав.</l>
        </sp>
        <sp who="#gelen">
          <speaker>Гелен</speaker>
          <stage>(задумується. Тим часом з Скейської брами показується гурт узброєних троянців. Гелен показує їх Кассандрі)</stage>
          <l>Ти бачиш ті списи</l>
          <l>і ті мечі? Не треба й остороги</l>
          <l>пророчої. Он вартовий сурмач.</l>
          <l>То ж сурма голос має, Троя – вуха.</l>
        </sp>
        <sp who="#kassandra">
          <speaker>Кассандра</speaker>
          <l>Німий глухого буде вартувати!</l>
        </sp>
        <sp who="#gelen">
          <speaker>Гелен</speaker>
          <l>Кассандро, годі! Я глухий для тебе,</l>
          <l>так же й твої слова німі для мене.</l>
          <l>Договорились ми до краю. Годі.</l>
        </sp>
        <sp who="#deifob">
          <speaker>Деїфоб</speaker>
          <stage>(з юрбою узброєних веде зв’язаного елліна до Кассандри й Гелена)</stage>
          <l>Сюди його, сюди! Нехай розсудять</l>
          <l>троянські прозорливці сюю справу</l>
          <l>і скажуть нам, що маємо робити,</l>
          <l>з оцим чужинцем. Брате, й ти, Кассандро,</l>
          <l>послухайте і зважте. Ми застали</l>
          <l>сього чужинця край коня на полі.</l>
          <l>Блукав мов непритомний, сльози лив</l>
          <l>і, руки ламлючи, слова безладні</l>
          <l>викрикував. Ми зайняли його,</l>
          <l>пізнавши елліна з одежі й мови.</l>
          <l>Тепер між нами розділилась думка:</l>
          <l>одні говорять одпустить його, –</l>
          <l>він тим покинутий, що божевільний,</l>
          <l>і, певне, він не зробить зла нікому,</l>
          <l>а другі кажуть: се розвідач хитрий,</l>
          <l>убить його, щоб не було біди.</l>
        </sp>
        <stage>Поки Деїфоб говорить, надходять люди, чоловіки й жінки, хто з поля від Скейської брами, хто з будинків від міста, і збираються в гурт.</stage>
        <sp who="#golosi_z_gurtu">
          <speaker>Голоси з гурту</speaker>
          <l>Убить! убить!</l>
        </sp>
        <sp who="#odin_golos">
          <speaker>Один голос</speaker>
          <l>За віщо?</l>
        </sp>
        <sp who="#drugij_golos">
          <speaker>Другий голос</speaker>
          <l>Так, для помсти.</l>
        </sp>
        <sp who="#tretij_golos">
          <speaker>Третій голос</speaker>
          <l>Для остороги.</l>
        </sp>
        <sp who="#chetvertij_golos">
          <speaker>Четвертий голос</speaker>
          <l>Покарає Зевс</l>
          <l>за кров невинну.</l>
        </sp>
        <sp who="#deifob">
          <speaker>Деїфоб</speaker>
          <stage>(дужим голосом)</stage>
          <l>Замовчіть, троянці!</l>
          <l>Не вам належить суд. Скажи, Гелене,</l>
          <l>убить його чи визволити радиш?</l>
        </sp>
        <sp who="#gelen">
          <speaker>Гелен</speaker>
          <l>Ні те, ні друге. Марне убивати</l>
          <l>немає честі нам, та й небезпечно,</l>
          <l>бо як дізнаються про те ахейці,</l>
          <l>що елліна убито без вини,</l>
          <l>то знову можуть розпочати чвару</l>
          <l>на довгі роки. Тільки ж і пустити</l>
          <l>непевного чужинця – необачно.</l>
          <l>Нехай собі живе, але у путах,</l>
          <l>під пильною сторожею.</l>
        </sp>
        <sp who="#sinon">
          <speaker>Сінон</speaker>
          <stage>(полонений еллін)</stage>
          <l>Ой царю,</l>
          <l>чи віщий прозорливцю! Я не знаю,</l>
          <l>як маю величать мого владаря…</l>
          <l>Але я бачу розум боговитий</l>
          <l>у тебе на чолі. Збагни ж, премудрий,</l>
          <l>ти душу елліна. Я сам з Еллади.</l>
          <l>Еллада – се ж колиска споконвічна</l>
          <l>святої волі. Правний син Еллади</l>
          <l>без рідної стихії жить не може,</l>
          <l>а хоч би й міг – не хоче.</l>
        </sp>
        <sp who="#kassandra">
          <speaker>Кассандра</speaker>
          <l>Ти сим словом</l>
          <l>на смерть почесну в Трої заслужив.</l>
        </sp>
        <sp who="#gelen">
          <speaker>Гелен</speaker>
          <l>Чого на смерть? Пусти його на волю,</l>
          <l>коли нема вини на ньому.</l>
        </sp>
        <sp who="#kassandra">
          <speaker>Кассандра</speaker>
          <l>Брате,</l>
          <l>що єсть вина? Хіба гієна винна,</l>
          <l>що смертю й розпадом живитись мусить?</l>
        </sp>
        <sp who="#deifob">
          <speaker>Деїфоб</speaker>
          <l>Хіба ти знаєш заміри чужинця,</l>
          <l>що так його рівняєш до гієни?</l>
          <l>Коли ти знаєш, то скажи виразно,</l>
          <l>що саме він замислив нам на згубу.</l>
        </sp>
        <sp who="#kassandra">
          <speaker>Кассандра</speaker>
          <l>Не знаю я нічого, тільки бачу</l>
          <l>кривий гієни погляд, тільки чую</l>
          <l>проникливий хижацький голос…</l>
          <stage>(В раптовім нестямі.)</stage>
          <l>Ой!</l>
          <l>Гієни бродять по руїнах Трої</l>
          <l>і лижуть кров іще живу… гарячу…</l>
          <l>обнюхують ще не застиглі трупи</l>
          <l>і радо скиглять…</l>
          <stage>(Стогнучи, закриває обличчя руками.)</stage>
        </sp>
        <stage>Люди стоять у важкій мовчанці, далі починають перешіптуватись. Сінон тривожно оглядається на всі боки.</stage>
        <sp who="#deifob">
          <speaker>Деїфоб</speaker>
          <stage>(бере Кассандру за руку і потрясає. Стиха)</stage>
          <l>Сестро, спам’ятайся!</l>
          <l>Доволі слів тих темних і страшних,</l>
          <l>що придавили люд, мов димна хмара.</l>
          <stage>(Вголос.)</stage>
          <l>Коли гієну бачиш в сім чужинці,</l>
          <l>ну, що ж, убий його, ми не бороним.</l>
        </sp>
        <sp who="#gelen">
          <speaker>Гелен</speaker>
          <stage>(подає їй жертовний меч)</stage>
          <l>Ось маєш меч!</l>
        </sp>
        <sp who="#kassandra">
          <speaker>Кассандра</speaker>
          <stage>(збентежена)</stage>
          <l>Ні, браття, я не вмію</l>
          <l>мечем владати.</l>
        </sp>
        <sp who="#gelen">
          <speaker>Гелен</speaker>
          <l>Жриця мусить вміти</l>
          <l>в потребі всяку жертву заколоти</l>
          <l>рукою власною.</l>
        </sp>
        <sp who="#kassandra">
          <speaker>Кассандра</speaker>
          <l>Хіба се жертва?</l>
        </sp>
        <sp who="#gelen">
          <speaker>Гелен</speaker>
          <l>Се жертва прозорливості твоїй.</l>
        </sp>
        <sp who="#kassandra">
          <speaker>Кассандра</speaker>
          <l>Чому ж ти сам сю жертву не заколеш?</l>
        </sp>
        <sp who="#gelen">
          <speaker>Гелен</speaker>
          <l>Сліпий наосліп лити кров не хоче.</l>
          <l>Нехай твоє видюще око править</l>
          <l>рукою певною. Єдине серце</l>
          <l>нехай наказує руці й очам.</l>
        </sp>
        <sp who="#deifob">
          <speaker>Деїфоб</speaker>
          <l>Хай буде так. Нехай хоч раз Кассандра</l>
          <l>не скаржиться на людську неймовірність.</l>
          <l>Коли не винен еллін, хай за кров</l>
          <l>спокутує Кассандра перед Зевсом,</l>
          <l>а людський суд мовчатиме тепер,</l>
          <l>за сеє ручить старший син Пріама.</l>
        </sp>
        <stage>Гелен вкладає меч в руку Кассандрі. Кассандра мовчки бере меч. На знак Деїфобовий Сінона підводять ближче.</stage>
        <sp who="#sinon">
          <speaker>Сінон</speaker>
          <stage>(простягає до Кассандри зв’язані руки і падає на коліна)</stage>
          <l>Пророчице!.. Ох, як благати маю</l>
          <l>негідний я пречистую тебе?</l>
          <l>Чужі тобі дрібні діла людськії,</l>
          <l>ти, богорівна, дивишся, як Мойра,</l>
          <l>на болі серця смертного, слабкого…</l>
          <l>Ще, може, горе кревної родини</l>
          <l>тобі, як і богам, святе здається,</l>
          <l>та я, нещасний, без родини в світі,</l>
          <l>я сирота, без матері, без батька, –</l>
          <l>признатись мушу, ти ж бо всевидюща…</l>
          <l>Єдину тільки маю наречену,</l>
          <l>вона мене кохає… О, я тямлю,</l>
          <l>для твого слуху сі слова – марниця…</l>
          <l>Коли б ти знала… Ох, коли б ти знала,</l>
          <l>як рветься серце з тяжкої розлуки</l>
          <l>і як душа вмирає від тривоги!..</l>
        </sp>
        <stage>Серед троянок рух, зітхання, декотрі втирають сльози.</stage>
        <sp who="#kassandra">
          <speaker>Кассандра</speaker>
          <stage>(хоче запанувати над власним зрушенням)</stage>
          <l>Встань, елліне, і говори спокійно.</l>
        </sp>
        <sp who="#sinon">
          <speaker>Сінон</speaker>
          <stage>(встає)</stage>
          <l>Пробач мені, але про це спокійно</l>
          <l>уста мої не можуть говорити…</l>
          <l>прости, вони тремтять…</l>
          <stage>(Закриває лице плащем і замовкає. Згодом одкривається і провадить далі.)</stage>
          <l>Чом я, бездольний,</l>
          <l>моєї Левкотеї не послухав?</l>
          <l>Тож так вона мене тоді благала,</l>
          <l>як я тепер тебе благаю ревне.</l>
          <l>«Ох, не вбивай мене! – вона волала, –</l>
          <l>згляньсь на мої весняні молодощі!»</l>
          <l>Та я стояв, мов скеля, і дивився</l>
          <l>на чорний корабель, на темні хвилі.</l>
          <l>І крикнула до моря Левкотея:</l>
          <l>«Ой море, море! Ти жива розлуко!»</l>
          <l>І безліч раз оті слова безумні,</l>
          <l>ридаючи, нещасна промовляла…</l>
          <l>І я їх чув, аж поки зашуміли</l>
          <l>навколо мене темні, чорні води…</l>
          <stage>(Береться за голову і тихим, немов далеким голосом квилить-промовляє.)</stage>
          <l>«Ой море, море! Ти жива розлуко!»…</l>
        </sp>
        <sp who="#kassandra">
          <speaker>Кассандра</speaker>
          <stage>(стурбована)</stage>
          <l>Тебе лишили вмисне?</l>
        </sp>
        <sp who="#sinon">
          <speaker>Сінон</speaker>
          <stage>(покірно)</stage>
          <l>Так, царівно.</l>
        </sp>
        <sp who="#kassandra">
          <speaker>Кассандра</speaker>
          <l>Навіщо?</l>
        </sp>
        <sp who="#sinon">
          <speaker>Сінон</speaker>
          <l>Ох, царівно, я не знаю!</l>
          <l>Мене лишили сонного. Прокинувсь –</l>
          <l>аж серед поля я, один як палець.</l>
          <l>Либонь, давно ще мав на мене гнів</l>
          <l>потужний Діомед, що я прилюдно</l>
          <l>безжалісним назвав його Хароном</l>
          <l>в той час, як він, а з ним ще наших двоє,</l>
          <l>розвідача троянського вбивали.</l>
        </sp>
        <sp who="#kassandra">
          <speaker>Кассандра</speaker>
          <stage>(напружено)</stage>
          <l>Коли?</l>
        </sp>
        <sp who="#sinon">
          <speaker>Сінон</speaker>
          <l>Давно, пророчице, тоді ще</l>
          <l>Пелід наш був живий. Та пам’ятливий</l>
          <l>у гніві Діомед, – його вразило,</l>
          <l>що я насмів обороняти бранця,</l>
          <l>його рукою взятого на смерть.</l>
          <l>Але ж мені так жаль було троянця.</l>
          <l>Такий був молоденький і вродливий,</l>
          <l>так жалісно благав про милосердя…</l>
          <l>Ой горе! Так і я тепер благаю,</l>
          <l>та нікому за мене заступитись</l>
          <l>хоч би єдиним словом… Всі мовчать…</l>
          <l>Смерть неминуча… Нащо ж протягати</l>
          <l>остатні сі хвилини під мечем?!</l>
          <stage>(Раптом падає на коліна і нахиляє голову.)</stage>
          <l>Спусти свій меч на мене, невблаганна!</l>
        </sp>
        <sp who="#kassandra">
          <speaker>Кассандра</speaker>
          <l>Гелене, я не певна, може, справді</l>
          <l>не винен цей чужинець? Як гадаєш?</l>
        </sp>
        <sp who="#gelen">
          <speaker>Гелен</speaker>
          <l>Я, сестро, не вгадаю без пташок.</l>
        </sp>
        <sp who="#deifob">
          <speaker>Деїфоб</speaker>
          <l>А я дивуюся з твого вагання.</l>
          <l>Адже могла колись ти ціле військо</l>
          <l>людей невинних одіслать на страту</l>
          <l>єдиним словом, – і не жаль було.</l>
          <l>Так що ж тобі якийсь один чужинець?</l>
          <l>Невже він ласку заслужив у тебе</l>
          <l>заступництвом єдиним за троянця</l>
          <l>єдиного? Адже лідійське військо</l>
          <l>бажало врятувати цілу Трою</l>
          <l>і то від тебе ласки не зазнало.</l>
        </sp>
        <sp who="#kassandra">
          <speaker>Кассандра</speaker>
          <stage>(з розпачливим поривом здіймає вгору меч над Сіноном, але рука їй затремтіла, і вона повагом спускає меч, не зачепивши Сінона)</stage>
          <l>Ти одібрав мені остатню силу</l>
          <l>тим спогадом… Пролита марне кров</l>
          <l>волає до богів супроти мене…</l>
          <l>Багряна хмара насува на очі,</l>
          <l>на розум мій… Ох, непрозора хмара!</l>
          <stage>(Меч випадає їй з рук.)</stage>
          <l>Рука моя зов’яла… серце всохло…</l>
          <l>тьма… тьма…</l>
          <stage>(Хитається і падає на руки Геленові.)</stage>
        </sp>
        <sp who="#gelen">
          <speaker>Гелен</speaker>
          <l>Вона зомліла! Поможіте,</l>
          <l>троянки-сестри!</l>
        </sp>
        <stage>Троянки несуть Кассандру в глибину храму.</stage>
        <sp who="#gelen">
          <speaker>Гелен</speaker>
          <stage>(до Сінона)</stage>
          <l>Елліне, ти вільний,</l>
          <l>бо не хотять боги твоєї смерті.</l>
        </sp>
      </div>
      <div type="act">
        <head>8</head>
        <stage>Той самий майдан. Вечоріє. Ніч насувається швидко, темна, безмісячна, тільки зорі сяють різко, як в холодні вітряні ночі. На майдані поставлена сторожа: один вартовий коло царської брами, другий коло Скейської, третій коло храму, четвертий ходить навколо, вартує троянські оселі. Всі узброєні, як на війну.</stage>
        <stage>Сторожа який час вартує мовчки. З царського двору чутно відгуки музики і веселого бенкетного гомону.</stage>
        <sp who="#1-j_vartovij">
          <speaker>1-й вартовий</speaker>
          <stage>(від Скейської брами)</stage>
          <l>Ну, свято, братця!</l>
        </sp>
        <sp who="#2-j_vartovij">
          <speaker>2-й вартовий</speaker>
          <stage>(від Скейської брами)</stage>
          <l>Та вже так, що свято!</l>
          <l>Хто п’є-гуляє, а сторожа стій</l>
          <l>і стережи, хтозна-чого й від кого.</l>
        </sp>
        <sp who="#3-j_vartovij">
          <speaker>3-й вартовий</speaker>
          <stage>(від храму)</stage>
          <l>Не стало Гектора, не стало й глузду.</l>
          <l>О, той не марнував би часу нам,</l>
          <l>не збиткувався б над підвладним людом, –</l>
          <l>сам був герой, та й іншим ціну знав,</l>
          <l>а сі…</l>
        </sp>
        <sp who="#4-j_vartovij">
          <speaker>4-й вартовий</speaker>
          <stage>(що ходить навколо, наближається до 3-го і каже нишком)</stage>
          <l>Ти б трохи обережніш, брате,</l>
          <l>бо там Кассандра, їх сестра.</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>Дарма!</l>
          <l>Вона з братами – як вогонь з водою,</l>
          <l>така в їх згода.</l>
        </sp>
        <sp who="#4-j_vartovij">
          <speaker>4-й вартовий</speaker>
          <l>Все ж одна родина!</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>Нехай би Гадес їх усіх забрав!</l>
          <l>Увірились вони усі троянцям,</l>
          <l>а вже найгірш ота зловісна птиця,</l>
          <stage>(киває на храм)</stage>
          <l>все лихо з неї!</l>
        </sp>
        <sp who="#4-j_vartovij">
          <speaker>4-й вартовий</speaker>
          <l>Цить! Паріс іде!</l>
        </sp>
        <stage>Від царського двору наближаються Паріс і Сінон.</stage>
        <sp who="#paris">
          <speaker>Паріс</speaker>
          <stage>(в святочній барвистій і вишиваній одежі, без зброї, на голові навколо червоного фрігійського шличка трояндовий вінок, з-під нього спадають на плечі довгі кучері)</stage>
          <l>Ну що? Вартуєте? Брат Деїфоб</l>
          <l>мене прислав наглянути. Що ж – пильно,</l>
          <l>гаразд вартуєте?</l>
        </sp>
        <sp who="#1-j_vartovij">
          <speaker>1-й вартовий</speaker>
          <stage>(понуро)</stage>
          <l>Та вже ж вартуєм.</l>
        </sp>
        <sp who="#paris">
          <speaker>Паріс</speaker>
          <l>Чого ж такі сумні?</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Потіхи мало</l>
          <l>наголодно й насухо тут стояти</l>
          <l>в святковий день.</l>
        </sp>
        <sp who="#paris">
          <speaker>Паріс</speaker>
          <l>Се правда!.. Та пождіть,</l>
          <l>ми щось придумаєм…</l>
        </sp>
        <sp who="#kassandra">
          <speaker>Кассандра</speaker>
          <stage>(з храму)</stage>
          <l>Пильнуй, стороже!</l>
        </sp>
        <sp who="#paris">
          <speaker>Паріс</speaker>
          <stage>(здригнувся)</stage>
          <l>Що то таке?</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Сестра твоя, Кассандра,</l>
          <l>вона пильнує там Палладіона.</l>
        </sp>
        <sp who="#paris">
          <speaker>Паріс</speaker>
          <l>А, от що!</l>
          <stage>(Здригається знов і неспокійно оглядається.)</stage>
          <l>Ох, яка холодна ніч!</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>З гір вітер, без вогню сутужно буде.</l>
        </sp>
        <sp who="#paris">
          <speaker>Паріс</speaker>
          <l>А йдіть та принесіте дров сюди</l>
          <l>та розложіть вогонь.</l>
        </sp>
        <stage>Ближчі вартові йдуть.</stage>
        <sp who="#sinon">
          <speaker>Сінон</speaker>
          <l>Так, ніч холодна.</l>
        </sp>
        <stage>Паріс загортається щільніше в плащ.</stage>
        <l>Дружинонька твоя золотокудра,</l>
        <l>либонь, тепер багаття розпалила</l>
        <l>і пахощів насипала солодких,</l>
        <l>димок від курива, мов легка мрія,</l>
        <l>над сніжно-білим чолом ніжно в’ється.</l>
        <stage>Паріс мовчить, розмарений, поглядає на царський двір.</stage>
        <l>Тепер, либонь, ті світозорі очі</l>
        <l>сльозою пойнялись. Вона сама.</l>
        <l>Сидить, пряде і думоньку гадає,</l>
        <l>а ти то бенкетуєш, то вартуєш…</l>
        <sp who="#paris">
          <speaker>Паріс</speaker>
          <stage>(тихо, немов до себе, не дивлячись на Сінона)</stage>
          <l>Чи є в тім глузд?.. Покинуть би це все…</l>
          <l>Ну, що тут станеться?..</l>
          <stage>(Наміряється йти.)</stage>
        </sp>
        <sp who="#kassandra">
          <speaker>Кассандра</speaker>
          <stage>(з’являється на дверях)</stage>
          <l>Стривай, Парісе!</l>
          <l>Куди ти йдеш?</l>
        </sp>
        <sp who="#paris">
          <speaker>Паріс</speaker>
          <stage>(збентежено)</stage>
          <l>Я?.. По тепліший плащ…</l>
          <l>Холодна ніч…</l>
        </sp>
        <sp who="#kassandra">
          <speaker>Кассандра</speaker>
          <l>Холодна, кажеш? Брате,</l>
          <l>даремне ти так холоду боїшся,</l>
          <l>не в тім твоя погибель.</l>
        </sp>
        <sp who="#paris">
          <speaker>Паріс</speaker>
          <l>Ой Кассандро,</l>
          <l>коли вже ти покинеш тії речі</l>
          <l>про смерть, про горе, про погибель марну?</l>
          <l>Вже все скінчилось, і війна, і горе,</l>
          <l>час відпочити.</l>
        </sp>
        <sp who="#kassandra">
          <speaker>Кассандра</speaker>
          <l>Як у тебе хутко</l>
          <l>скінчилось горе!.. Підійди, Парісе,</l>
          <l>і подивись туди.</l>
        </sp>
        <stage>Паріс дає знак Сінонові, щоб той собі йшов, і підходить до Кассандри, вона показує йому рукою в долину, осяяну місяцем. Сінон виходить.</stage>
        <sp who="#kassandra">
          <speaker>Кассандра</speaker>
          <l>Що там на полі?</l>
        </sp>
        <sp who="#paris">
          <speaker>Паріс</speaker>
          <l>Там?.. Там могила…</l>
        </sp>
        <sp who="#kassandra">
          <speaker>Кассандра</speaker>
          <l>Ти забув чия?</l>
        </sp>
        <stage>Паріс мовчить і спускає очі додолу.</stage>
        <l>Під нею Гектор наш, троянська слава.</l>
        <sp who="#paris">
          <speaker>Паріс</speaker>
          <l>Він вже давно поліг…</l>
        </sp>
        <sp who="#kassandra">
          <speaker>Кассандра</speaker>
          <l>А ти зостався!</l>
          <l>То, значить, веселіться і радійте,</l>
          <l>троянські люди?</l>
        </sp>
        <sp who="#paris">
          <speaker>Паріс</speaker>
          <l>Сестро, ти ніколи</l>
          <l>мене так тяжко не вражала словом.</l>
        </sp>
        <sp who="#kassandra">
          <speaker>Кассандра</speaker>
          <l>Бо я тебе не бачила таким,</l>
          <l>як от тепер. Оті твої троянди</l>
          <l>мені вп’ялися в серце колючками</l>
          <l>і точать з нього кров.</l>
        </sp>
        <sp who="#paris">
          <speaker>Паріс</speaker>
          <l>Кассандро!</l>
        </sp>
        <sp who="#kassandra">
          <speaker>Кассандра</speaker>
          <l>Годі!</l>
          <l>Іди, іди до неї, осоружний,</l>
          <l>до чарівної, гарної Медузи,</l>
          <l>і скам’яній, упавши перед нею</l>
          <l>навколішки, – так наша слава впала.</l>
        </sp>
        <sp who="#paris">
          <speaker>Паріс</speaker>
          <l>Чого ж упала? Ми перемогли!</l>
        </sp>
        <sp who="#kassandra">
          <speaker>Кассандра</speaker>
          <l>Ти звеш се перемогою? Вся слава,</l>
          <l>вся наша честь погинула давно,</l>
          <l>зосталась тільки крадена Гелена</l>
          <l>та ще безглузда деревина. Справді,</l>
          <l>преславна перемога!</l>
        </sp>
        <sp who="#paris">
          <speaker>Паріс</speaker>
          <l>Слухай, сестро,</l>
          <l>як ти мене затримала для того,</l>
          <l>щоб я такі слова приймав від тебе,</l>
          <l>то я на те не згоден.</l>
          <stage>(Повертається, щоб іти.)</stage>
        </sp>
        <sp who="#kassandra">
          <speaker>Кассандра</speaker>
          <l>Вже ж іди!</l>
          <l>Нехай не кажуть люди, що даремне</l>
          <l>загинула троянська сила й слава.</l>
          <l>Нехай Паріс уп’ється тим коханням,</l>
          <l>що ми за нього ходим у жалобі,</l>
          <l>нехай тим щастям серце навтішає,</l>
          <l>що ми за нього заплатили горем</l>
          <l>довічним! Се ж була мета преславна</l>
          <l>війни згубливої. Так доверши</l>
          <l>величну перемогу край Гелени</l>
          <l>в розкішнім гінекеї!</l>
        </sp>
        <stage>Паріс, налагодившись було йти, при перших словах Кассандри спинився і стоїть в нерішучості.</stage>
        <l>Де твій меч?</l>
        <sp who="#paris">
          <speaker>Паріс</speaker>
          <l>Нащо той меч?</l>
        </sp>
        <sp who="#kassandra">
          <speaker>Кассандра</speaker>
          <l>Узброєний ти досить</l>
          <l>шличком червоним, вишитим хітоном,</l>
          <l>трояндами та чорними очима?</l>
          <l>Для перемог твоїх сього доволі?</l>
        </sp>
        <sp who="#paris">
          <speaker>Паріс</speaker>
          <stage>(спалахнувши)</stage>
          <l>А для твоїх, скажи, чого бракує?</l>
          <l>Спитав би й я: Кассандро, де твій меч?</l>
          <l>Адже в твоїх руках він був сьогодні,</l>
          <l>чи ти ним запобігла честі й слави?</l>
          <l>Мовчиш, проречиста, забракло мови!</l>
        </sp>
        <sp who="#kassandra">
          <speaker>Кассандра</speaker>
          <stage>(мов прибита)</stage>
          <l>Прости, мій брате… правда… що ж… іди…</l>
        </sp>
        <sp who="#paris">
          <speaker>Паріс</speaker>
          <stage>(з дитячою радістю, забувши гнів)</stage>
          <l>Так, я піду… Я ненадовго, справді…</l>
          <l>Ні, ти не думай…</l>
          <stage>(Вже на ході)</stage>
          <l>я піду по плащ,</l>
          <l>бо холодно… я хутко повернуся…</l>
          <stage>(Дедалі все прискорює ходу і хутко зникає в брамі царського двору.)</stage>
        </sp>
        <stage>Кассандра іде в храм і засовує за собою завісу на храмовім вході. Чутно голос флейти, бренькіт кітари і співи. Незабаром з’являється Сінон з флейтистом і кітаристом, що несуть удвох велику амфору вина. Сінон з кошиком овочів та з фіалом коло пояса, сам уквітчаний і на руці має скілька вінків. З другого боку йдуть з дровами та частками м’яса вартові, розпалюють перед храмом вогонь і заходжуються пекти м’ясо. Музики установляють амфору, вгородивши її в пісок, і лагодяться грати.</stage>
        <sp who="#sinon">
          <speaker>Сінон</speaker>
          <stage>(співає, флейтист і кітарист приграють)</stage>
          <l>На полях Асфоделонських,</l>
          <l>на долині Єлісейській</l>
          <l>ходять славою повиті</l>
          <l>тіні згублених героїв,</l>
          <l>та чого ж вони сумні?</l>
        </sp>
        <sp who="#hor_vartovih">
          <speaker>Хор вартових</speaker>
          <l>На полях Асфоделонських,</l>
          <l>на долині Єлісейській</l>
          <l>не цвітуть квітки.</l>
        </sp>
        <stage>Посеред співу 3-й вартовий сам одв’язує від Сінонового пояса фіал і починає пити, далі частує інших.</stage>
        <sp who="#sinon">
          <speaker>Сінон</speaker>
          <stage>(співає)</stage>
          <l>Понад Стіксом каламутним,</l>
          <l>понад Летою важкою</l>
          <l>ходять лаврами вінчані</l>
          <l>тіні наших незабутніх,</l>
          <l>та чого ж вони сумні?</l>
        </sp>
        <sp who="#hor">
          <speaker>Хор</speaker>
          <l>Бо у Стіксі каламутнім,</l>
          <l>бо у Леті сумовитій</l>
          <l>не вино – вода.</l>
        </sp>
        <sp who="#sinon">
          <speaker>Сінон</speaker>
          <stage>(співає)</stage>
          <l>Там у Гадеса в палатах,</l>
          <l>перед троном Персефони</l>
          <l>поставали в вічній славі</l>
          <l>тіні наших оборонців,</l>
          <l>та чого ж вони сумні?</l>
        </sp>
        <sp who="#hor">
          <speaker>Хор</speaker>
          <l>Бо у Гадеса в палатах,</l>
          <l>перед троном Персефони</l>
          <l>не бринять пісні.</l>
        </sp>
        <sp who="#1-j_vartovij">
          <speaker>1-й вартовий</speaker>
          <stage>(співає грубим голосом і невлад)</stage>
          <l>Понад берегом Кокіта</l>
          <l>ходять смутнії герої,</l>
          <l>в’ється дим від наших жертов,</l>
          <l>ллється кров від гекатомб,</l>
          <l>та чого ж вони сумують?</l>
          <stage>(Гукає.)</stage>
          <l>Гей, антистрофу!</l>
        </sp>
        <sp who="#kitarist">
          <speaker>Кітарист</speaker>
          <l>Одчепись, не хочу!</l>
        </sp>
        <sp who="#1-j_vartovij">
          <speaker>1-й вартовий</speaker>
          <stage>(співає далі сам)</stage>
          <l>Бо немає сала-м’яса,</l>
          <l>ані ситого стегенця,</l>
          <l>тільки дим та кров.</l>
        </sp>
        <sp who="#5-j_vartovij">
          <speaker>5-й вартовий</speaker>
          <l>Щось не під лад.</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Дарма, аби до речі!</l>
        </sp>
        <sp who="#sinon">
          <speaker>Сінон</speaker>
          <l>Сідайте, браття, до вогню хутенько.</l>
          <l>Хвала богам, ще ж ми на сьому світі,</l>
          <l>ще є вина, пісень, квіток доволі.</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Та ще й м’ясця!</l>
          <stage>(Заходжується коло печива.)</stage>
        </sp>
        <sp who="#sinon">
          <speaker>Сінон</speaker>
          <stage>(роздає всім вінки, а 1-му, що порається коло печені, сам насуває вінок на голову)</stage>
          <l>Налийте ж і мені.</l>
          <stage>(Йому наливають, він п’є. До 2-го вартового.)</stage>
          <l>А ти чому не п’єш? Хіба не смачно?</l>
        </sp>
        <sp who="#2-j_vartovij">
          <speaker>2-й вартовий</speaker>
          <stage>(нерішучо)</stage>
          <l>Нема води…</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>Та нащо там вода?</l>
          <l>Сьогодні й чисте можна пить! Гуляймо!</l>
        </sp>
        <sp who="#2-j_vartovij">
          <speaker>2-й вартовий</speaker>
          <l>Та чисте дуже в голову вступає…</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>Іще чого! Ну, то не пий зовсім!</l>
          <l>Іди, вартуй, як сказано, на брамі.</l>
        </sp>
        <sp who="#2-j_vartovij">
          <speaker>2-й вартовий</speaker>
          <l>Який розумний!</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>То мовчи та й пий,</l>
          <l>коли дають.</l>
        </sp>
        <stage>2-й вартовий п’є, фіал знов наповняють, і він переходить з рук у руки.</stage>
        <sp who="#3-j_vartovij">
          <speaker>3-й вартовий</speaker>
          <l>Ну, що ж один фіал?</l>
          <l>Марудно се, черги тієї ждати.</l>
        </sp>
        <sp who="#4-j_vartovij">
          <speaker>4-й вартовий</speaker>
          <stage>(сміється)</stage>
          <l>Хіба піди в Кассандри попроси</l>
          <l>жертовних чаш. Он там вона, у храмі.</l>
        </sp>
        <sp who="#kassandra">
          <speaker>Голос Кассандри</speaker>
          <stage>(з храму)</stage>
          <l>Вартуй, стороже!</l>
        </sp>
        <sp who="#1-j_vartovij">
          <speaker>1-й вартовий</speaker>
          <l>Бач, сама озвалась!</l>
          <l>Пожди, царівно, хай спечем печеню,</l>
          <l>тоді й тобі дамо.</l>
        </sp>
        <stage>Сміються всі.</stage>
        <sp who="#3-j_vartovij">
          <speaker>3-й вартовий</speaker>
          <l>Ба, догадався!</l>
          <stage>(Здіймає з голови шолом, наливає вина й п’є.)</stage>
          <l>Чим не фіал?</l>
        </sp>
        <stage>За його прикладом інші роблять так само.</stage>
        <sp who="#1-j_vartovij">
          <speaker>1-й вартовий</speaker>
          <l>Розумний, що й казати!</l>
          <l>Ось і печеня, їжте, милі браття.</l>
          <stage>(Здіймає один шмат із списа і ділить мечем, кожному по шматочку.)</stage>
        </sp>
        <sp who="#2-j_vartovij">
          <speaker>2-й вартовий</speaker>
          <stage>(їсть)</stage>
          <l>Сиренька, та дарма, аби гаряча.</l>
        </sp>
        <sp who="#sinon">
          <speaker>Сінон</speaker>
          <l>Ось на перчину, трохи посмачи.</l>
        </sp>
        <sp who="#2-j_vartovij">
          <speaker>2-й вартовий</speaker>
          <l>Пектиме дуже.</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>То вином пригасиш, –</l>
          <l>амфора не мала!</l>
        </sp>
        <sp who="#4-j_vartovij">
          <speaker>4-й вартовий</speaker>
          <l>А як не стане,</l>
          <l>добудем другу.</l>
        </sp>
        <stage>Їдять м’ясо, батуючи мечами, їдять садовину і п’ють шоломами вино, дедалі помітно вино починає їх розбирати. Музики тим часом грають.</stage>
        <sp who="#2-j_vartovij">
          <speaker>2-й вартовий</speaker>
          <l>Ви б іще співали.</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>А ти?</l>
        </sp>
        <sp who="#2-j_vartovij">
          <speaker>2-й вартовий</speaker>
          <l>Та я за вами, сам не вмію.</l>
        </sp>
        <stage>Сінон заграє у флейту, потім передає її флейтистові, той провадить далі, кітарист підхоплює, інші вступають співом.</stage>
        <l>Над річкою сад-виноград повився,</l>
        <l>ой саде-винограде!</l>
        <l>Як буде йти до річки Левкотея,</l>
        <l>обвий її, мій друже кучерявий…</l>
        <sp who="#1-j_vartovij">
          <speaker>1-й вартовий</speaker>
          <l>Ет, се нудна!</l>
        </sp>
        <sp who="#kitarist">
          <speaker>Кітарист</speaker>
          <l>А ти ж якої хочеш?</l>
        </sp>
        <sp who="#1-j_vartovij">
          <speaker>1-й вартовий</speaker>
          <stage>(співає без музики, недоладним речитативом)</stage>
          <l>Жінки гляди не гляди,</l>
          <l>не вбережеш, дарма праця,</l>
          <l>будь ти хоч богом олімпським,</l>
          <l>мов кривоногий Гефест!</l>
          <stage>(Хитнувшись, спотикається і падає додолу. Мугикає ще разів два, мов пригадуючи.)</stage>
          <l>Мов кривоногий Гефест… кривоногий Гефест…</l>
          <stage>(Далі мовкне й засипляє.)</stage>
        </sp>
        <sp who="#2-j_vartovij">
          <speaker>2-й вартовий</speaker>
          <l>От так весела пісня!</l>
        </sp>
        <sp who="#3-j_vartovij">
          <speaker>3-й вартовий</speaker>
          <l>На добраніч!</l>
        </sp>
        <stage>П’ють далі. Флейтист і кітарист грають тим часом без співів. Дедалі всі, окрім музик, зморені вином, вкладаються долі навколо вогню і засипляють. Сінон теж удає, ніби спить.</stage>
        <sp who="#flejtist">
          <speaker>Флейтист</speaker>
          <stage>(перестає грати)</stage>
          <l>От і поснули!.. Що його робити?</l>
        </sp>
        <sp who="#kitarist">
          <speaker>Кітарист</speaker>
          <l>Собі заснути.</l>
        </sp>
        <sp who="#flejtist">
          <speaker>Флейтист</speaker>
          <l>Ні, ходім на бенкет.</l>
        </sp>
        <stage>Допивають удвох решту вина і йдуть до царського двору.</stage>
        <stage>На сцені який час тихо, всі сплять, тільки здалека чутно відгуки музик, пісень, гомону веселого.</stage>
        <sp who="#kassandra">
          <speaker>Голос Кассандри</speaker>
          <stage>(з храму)</stage>
          <l>Чувай, стороже!</l>
        </sp>
        <stage>Повна тиша. Відгуки затихають. Сінон помалу підводиться і сторожко оглядається навколо.</stage>
        <sp who="#kassandra">
          <speaker>Голос Кассандри</speaker>
          <l>Гей, чатуй! вартуй!</l>
        </sp>
        <stage>Сінон зривається, біжить до царського двору і зникає в брамі.</stage>
        <sp who="#kassandra">
          <speaker>Кассандра</speaker>
          <stage>(на дверях храму)</stage>
          <l>Не спи, стороже!</l>
          <stage>(Завважає сплячих вартових.)</stage>
          <l>Пробі, вартові!</l>
          <stage>(Кассандра зіходить до вартових і пробує їх побудити, дехто з них ворушиться, бурмотить щось невиразне, але жоден не має сили прокинутись. Кассандра подається до царського двору, волаючи)</stage>
          <l>Гей, хто живий?</l>
          <l>Гей, хто живий? Троянці!</l>
        </sp>
        <stage>Назустріч їй з царської брами виходить Сінон, а з ним узброєні елліни: Менелай, Агамемнон, Одіссей, Аякс, Діомед. Вони схрещують списи і загороджують Кассандрі дорогу.</stage>
        <sp who="#ajaks">
          <speaker>Аякс</speaker>
          <l>Стій, дівчино! Ти хто така?</l>
        </sp>
        <sp who="#odissej">
          <speaker>Одіссей</speaker>
          <l>Та се ж</l>
          <l>безумная Кассандра, чи не знаєш?</l>
        </sp>
        <sp who="#kassandra">
          <speaker>Кассандра</speaker>
          <stage>(хоче прорватись поза списи)</stage>
          <l>Троянці! Зрада! Зрада! Гей, троянці!</l>
        </sp>
        <sp who="#agamemnon">
          <speaker>Агамемнон</speaker>
          <l>Схопіть її та зав’яжіть їй рота!</l>
        </sp>
        <stage>Кассандра хутко обертається і втікає в храм, там вона припадає до Палладіона, щільно обіймаючи статую.</stage>
        <sp who="#kassandra">
          <speaker>Кассандра</speaker>
          <l>Не руште! Я під захистом святині!</l>
        </sp>
        <sp who="#ajaks">
          <speaker>Аякс</speaker>
          <l>Іще чого!</l>
        </sp>
        <sp who="#diomed">
          <speaker>Діомед</speaker>
          <l>Дарма! Ти наша бранка.</l>
        </sp>
        <stage>Діомед хапає Кассандру за ту руку, де патериця, Аякс хапає її за волосся, вона чіпляється вільною рукою за п’єдестал Палладіона, статуя хитається і враз із п’єдесталом падає додолу. Вояки витягають Кассандру з храму, в’яжуть їй руки, не одбираючи патериці, ремінням від мечів, а потім саму прив’язують до колони в портику храмовім над сходами.</stage>
        <stage>Тим часом Сінон, Менелай, Агамемнон та Одіссей одчиняють Скейську браму, а Діомед вертається в храм і забирає Палладіон.</stage>
        <sp who="#diomed">
          <speaker>Діомед</speaker>
          <stage>(гукає)</stage>
          <l>Наш, наш Палладіон! Сюди, герої!</l>
        </sp>
        <stage>В одчинену браму лавою суне ахейське військо.</stage>
        <sp who="#kassandra">
          <speaker>Кассандра</speaker>
          <stage>(волає, зібравши всю силу)</stage>
          <l>Прокинься, Троє!! Смерть іде на тебе!!!</l>
        </sp>
        <stage>В царській дворі та й в інших будинках спалахують тривожні світла. Еллінське військо хутко сповняв весь майдан і розтікається в різні боки по вулицях Трої. Незабаром здіймається в місті великий лемент, перебігають через майдан троянці, безоружні, в святочній одежі; за ними навздогін збройні елліни, кого хапаючи, кого вбиваючи. Згодом займається пожежа. Дедалі втікачів і догонців меншає, але частіше з’являються переможці елліни, що женуть списами поперед себе, мов отару, гурти вже полонених і пов’язаних у стяж троянців і троянок, одних заводять у храм, інших виводять за Скейську браму, інших примушують сідати долі на майдані, тоді тії падають ницьма на землю і голосять. Бранок з Пріамової родини ставлять і садовлять у портику храмовім, коло Кассандри. Коли заметня потроху втихає, то коло Кассандри вже є Андромаха, Поліксена і ще скілька жінок.</stage>
        <sp who="#andromaha">
          <speaker>Андромаха</speaker>
          <stage>(ридає)</stage>
          <l>Моя дитино! Синоньку єдиний!</l>
          <l>Навіщо я тебе на світ родила!</l>
          <l>Розбили!.. Вбили!.. Кинули об камінь!..</l>
        </sp>
        <sp who="#poliksena">
          <speaker>Поліксена</speaker>
          <l>Ой лихо тяжке! Батеньку! Матусю!</l>
          <l>Наложницею стане ваша доня!</l>
        </sp>
        <sp who="#inshi_zhinki_z_tsarskoi_rodini">
          <speaker>Інші жінки з царської родини</speaker>
          <l>Тепер же ми рабинями й сконаєм!..</l>
          <l>Рабинями… Далеко на чужині…</l>
        </sp>
        <sp who="#andromaha">
          <speaker>Андромаха</speaker>
          <stage>(до Кассандри)</stage>
          <l>Чого ж мовчиш? Чом смерті не віщуєш?</l>
          <l>Тепер нам смерть була б єдина втіха.</l>
        </sp>
        <sp who="#kassandra">
          <speaker>Кассандра</speaker>
          <stage>(з страшним спокоєм, якимсь неживим голосом)</stage>
          <l>Тут є такі, що іншу втіху знайдуть.</l>
        </sp>
        <sp who="#andromaha">
          <speaker>Андромаха</speaker>
          <l>Проклін на тебе!</l>
        </sp>
        <sp who="#kassandra">
          <speaker>Кассандра</speaker>
          <stage>(як і перше)</stage>
          <l>Так, проклін на мене,</l>
          <l>бо я тепер побачила найгірше.</l>
          <l>Троянки у неволі і – живі!</l>
          <l>Обходять кросна, розділяють ложе,</l>
          <l>дітей годують еллінам на втіху…</l>
          <l>Прокляті очі, що такеє бачать!</l>
        </sp>
        <sp who="#andromaha">
          <speaker>Андромаха</speaker>
          <l>Уста прокляті, що такеє кажуть!</l>
        </sp>
        <sp who="#kassandra">
          <speaker>Кассандра</speaker>
          <l>Проклін на мене, я мовчать не вмію!</l>
        </sp>
        <stage>Ведуть у храм пов’язаних троянців з царської родини, між ними Гелен.</stage>
        <sp who="#gelen">
          <speaker>Гелен</speaker>
          <stage>(проходячи повз Кассандру)</stage>
          <l>Радій, Кассандро, ти перемогла!</l>
        </sp>
        <sp who="#kassandra">
          <speaker>Кассандра</speaker>
          <l>Ти переміг. Ти вбив мене сим словом.</l>
          <l>Мій розум зламаний, твій піде в світ,</l>
          <l>ти ним і переможців переможеш,</l>
          <l>а мій погасне вкупі з сим пожаром…</l>
        </sp>
        <sp who="#gelena">
          <speaker>Гелена</speaker>
          <stage>(біжить через майдан, за нею Менелай з мечем)</stage>
          <l>Рятуйте, браття-елліни! Рятуйте!</l>
          <l>За віщо він мене скарати хоче?</l>
          <l>Зрадливо, силоміць я взята в Трою,</l>
          <l>я бранкою нещасною жила,</l>
          <l>щодня по ріднім краю сльози ллючи!</l>
        </sp>
        <stage>Ахейці нерішучо розступаються перед нею, але не відштовхують, коли вона чіпляється за кого з них, намагаючись заховатись під його щитом.</stage>
        <sp who="#menelaj">
          <speaker>Менелай</speaker>
          <l>Ось кров Парісова на сім мечі</l>
          <l>твоєї крові прагне!</l>
        </sp>
        <sp who="#kassandra">
          <speaker>Кассандра</speaker>
          <l>Ой Парісе!</l>
        </sp>
        <sp who="#poliksena">
          <speaker>Поліксена</speaker>
          <l>Мій братику!</l>
        </sp>
        <sp who="#andromaha">
          <speaker>Андромаха</speaker>
          <l>Нещасний!</l>
        </sp>
        <sp who="#gelena">
          <speaker>Гелена</speaker>
          <stage>(оточена молодими вояками; раптом згорда)</stage>
          <l>Чоловіче!</l>
          <l>Ти справді хочеш покарать мене?</l>
          <l>Чи ти на те пролив се море крові</l>
          <l>за честь мою й свою, щоб тут прилюдно</l>
          <l>ганьбить її й плямити самохіть?</l>
          <l>То се такої шани дочекалась</l>
          <l>цариця Спарти? Хто ж тепер повірить</l>
          <l>цнотливості спартанок, як і цар</l>
          <l>свою царицю зрадницею вславив?</l>
          <stage>(До вояків.)</stage>
          <l>Чи й ви, спартанці, на таке пристали?</l>
        </sp>
        <sp who="#vojaki-spartantsi">
          <speaker>Вояки-спартанці</speaker>
          <stage>(що оточають Гелену)</stage>
          <l>Вона не винна! Богорівна жінка!</l>
          <l>Даремне, царю, ти ганьбиш дружину!</l>
        </sp>
        <sp who="#menelaj">
          <speaker>Менелай</speaker>
          <stage>(до Гелени лагідно)</stage>
          <l>Пробач мені, – я запальний, ти знаєш…</l>
        </sp>
        <sp who="#gelena">
          <speaker>Гелена</speaker>
          <stage>(всміхається і простягає руку)</stage>
          <l>Я бачу, царю мій, ти не змінився.</l>
        </sp>
        <stage>Менелай простягає й собі руку до Гелени. Гелена бере його за руку і веде межи ахейськими лавами за Скейську браму на поле; всі розступаються перед нею з гомоном подиву.</stage>
        <sp who="#andromaha">
          <speaker>Андромаха</speaker>
          <l>Вона цариця знов, а ми – рабині!</l>
          <l>Боги, де ж ваша правда?!</l>
        </sp>
        <sp who="#kassandra">
          <speaker>Кассандра</speaker>
          <l>Ха-ха-ха!</l>
        </sp>
        <sp who="#odna_z_trojanok">
          <speaker>Одна з троянок</speaker>
          <stage>(до другої)</stage>
          <l>Кассандра засміялась… Ой як страшно!</l>
          <l>Від неї сміху я не чула зроду.</l>
        </sp>
        <sp who="#kassandra">
          <speaker>Кассандра</speaker>
          <stage>(в нестямі, дивлячись, як язики полум’я грають по царських будівлях)</stage>
          <l>Сюди, сюди отих квіток огнистих!</l>
          <l>Гранати зацвіли! Весільний час!</l>
        </sp>
        <stage>Чутно за сценою голос старої жінки, він заводить, ридаючи страшно, немов виє.</stage>
        <sp who="#poliksena">
          <speaker>Поліксена</speaker>
          <stage>(з жахом прислухається)</stage>
          <l>То наша мати!</l>
        </sp>
        <sp who="#kassandra">
          <speaker>Кассандра</speaker>
          <l>То весільна пісня!</l>
          <l>Се мати дочок виряджа до шлюбу!</l>
          <l>Кассандра все неправду говорила.</l>
          <l>Нема руїни! Є життя!.. життя!..</l>
        </sp>
        <stage>Голос старої жінки розлягається дужче. Раптом його покривав хряск від падання будови. Заграва пожару заливає сцену.</stage>
        <stage>Завіса</stage>
      </div>
      <div type="act">
        <head>Епілог</head>
        <stage>Діється в Елладі через довгий час після руїни Трої. Дім аргоського царя Агамемнона в Мікенах пишно заквітчаний знадвору, стежка від дверей до брами вистелена пурпурною тканиною.</stage>
        <stage>На небі громова туча. Блискає часом, але дощу нема.</stage>
        <stage>Цариця Клітемнестра з царським намісником Егістом наглядають, як раби й рабині кінчають прикрашати дім.</stage>
        <sp who="#klitemnestra">
          <speaker>Клітемнестра</speaker>
          <stage>(до Егіста)</stage>
          <l>Такої зустрічі ніхто з царів</l>
          <l>не мав ніколи.</l>
        </sp>
        <sp who="#egist">
          <speaker>Егіст</speaker>
          <l>Правда, Клітемнестро.</l>
          <stage>(Важливо, дивлячись їй в очі.)</stage>
          <l>А пурпуру тобі не жаль?</l>
        </sp>
        <sp who="#klitemnestra">
          <speaker>Клітемнестра</speaker>
          <l>О ні!</l>
          <l>Не жаль мені нічого… і нікого!</l>
        </sp>
        <sp who="#egist">
          <speaker>Егіст</speaker>
          <l>Чого ж се ти здригнулась?</l>
        </sp>
        <sp who="#klitemnestra">
          <speaker>Клітемнестра</speaker>
          <l>Адже бачиш,</l>
          <l>як блискавка сліпить.</l>
        </sp>
        <sp who="#visnik">
          <speaker>Вісник</speaker>
          <stage>(вбігає задиханий)</stage>
          <l>Цар їде! Цар!</l>
        </sp>
        <sp who="#klitemnestra">
          <speaker>Клітемнестра</speaker>
          <stage>(до рабів)</stage>
          <l>Гей, ширше браму відчиніть! Рабині,</l>
          <l>готуйтесь квіти сипати під ноги!</l>
        </sp>
        <stage>Чутно гуркіт колісниці. Раби одчиняють браму настежи. За хвилину увіходить у браму Агамемнон, ведучи за руку Кассандру. Рабині сиплють їм під ноги квітки. Клітемнестра й Егіст перестрівають Агамемнона ще в брамі.</stage>
        <sp who="#klitemnestra">
          <speaker>Клітемнестра</speaker>
          <l>Мій царю! Мужу любий! Я не вірю</l>
          <l>своєму щастю!</l>
          <stage>(Обіймає Агамемнона.)</stage>
        </sp>
        <sp who="#egist">
          <speaker>Егіст</speaker>
          <l>Брате мій коханий!</l>
          <stage>(Цілує Агамемнона.)</stage>
        </sp>
        <sp who="#klitemnestra">
          <speaker>Клітемнестра</speaker>
          <stage>(показує на Кассандру)</stage>
          <l>Се хто з тобою?</l>
        </sp>
        <sp who="#agamemnon">
          <speaker>Агамемнон</speaker>
          <l>Се дочка Пріама,</l>
          <l>пророчиця Кассандра.</l>
        </sp>
        <sp who="#egist">
          <speaker>Егіст</speaker>
          <l>То Гелен</l>
          <l>той, що приїхав з Трої і тепера</l>
          <l>у Дельфах волю божу провіщає,</l>
          <l>то брат їй?..</l>
        </sp>
        <sp who="#kassandra">
          <speaker>Кассандра</speaker>
          <l>А!..</l>
        </sp>
        <sp who="#agamemnon">
          <speaker>Агамемнон</speaker>
          <l>Запевне. Я бажаю,</l>
          <l>щоб їй була повага в нашім домі,</l>
          <l>як жриці, як царівні подобає.</l>
          <l>Для нас вона не бранка.</l>
        </sp>
        <sp who="#klitemnestra">
          <speaker>Клітемнестра</speaker>
          <l>Добре, царю.</l>
          <l>Я звикла слухатись. Хоч я не знаю</l>
          <l>сієї жінки…</l>
        </sp>
        <sp who="#kassandra">
          <speaker>Кассандра</speaker>
          <l>А тебе я знаю:</l>
          <l>ти мати Іфігенії.</l>
        </sp>
        <stage>Клітемнестра заслоняє обличчя покривалом.</stage>
        <sp who="#agamemnon">
          <speaker>Агамемнон</speaker>
          <stage>(до Кассандри)</stage>
          <l>Навіщо</l>
          <l>ти їй про се тепера нагадала?</l>
        </sp>
        <sp who="#kassandra">
          <speaker>Кассандра</speaker>
          <l>А нащо ти про се забув тоді,</l>
          <l>як віддавав свою дочку на жертву</l>
          <l>розгніваній богині? Ти забув,</l>
          <l>хто мати Іфігенії, хто батько.</l>
          <l>Ти тільки пам’ятав, що треба жертви</l>
          <l>для того, щоб згубити нашу Трою.</l>
        </sp>
        <sp who="#agamemnon">
          <speaker>Агамемнон</speaker>
          <l>Ти все на мене ворогуєш, бачу.</l>
        </sp>
        <sp who="#kassandra">
          <speaker>Кассандра</speaker>
          <l>У тебе, царю, є сильніший ворог, –</l>
          <l>то що тобі Кассандра?</l>
        </sp>
        <sp who="#agamemnon">
          <speaker>Агамемнон</speaker>
          <l>Розкажи,</l>
          <l>де ворог мій і що мене чекає?</l>
          <l>Я не троянець неймовірний. Щиро</l>
          <l>слова твої прийму до свого слуху</l>
          <l>і в серці заховаю. Говори!</l>
          <l>І вироком святим слова ті стануть</l>
          <l>для мого дому. Все, що ти порадиш,</l>
          <l>все я вчиню слухняно!</l>
        </sp>
        <sp who="#kassandra">
          <speaker>Кассандра</speaker>
          <l>Я? Тобі?</l>
          <l>порадить маю? Та хіба ми в Трої?</l>
          <l>Хіба се дім Пріама?</l>
        </sp>
        <sp who="#agamemnon">
          <speaker>Агамемнон</speaker>
          <stage>(трохи з досадою)</stage>
          <l>Ні, запевне,</l>
          <l>бо там би так не вірили тобі!</l>
        </sp>
        <sp who="#kassandra">
          <speaker>Кассандра</speaker>
          <l>Мені й не треба вірить.</l>
        </sp>
        <sp who="#agamemnon">
          <speaker>Агамемнон</speaker>
          <l>Я образив</l>
          <l>тебе, царівно?</l>
        </sp>
        <sp who="#kassandra">
          <speaker>Кассандра</speaker>
          <l>Ти спізнився, царю, –</l>
          <l>було про се питати в Іліоні.</l>
          <l>Тепер для сих розмов немає місця</l>
          <l>на цілім світі. Краще нам мовчати.</l>
        </sp>
        <sp who="#klitemnestra">
          <speaker>Клітемнестра</speaker>
          <l>Так еллінка ніколи б не посміла</l>
          <l>озватись до царя!</l>
        </sp>
        <sp who="#egist">
          <speaker>Егіст</speaker>
          <stage>(впівголоса)</stage>
          <l>Троянська вдача</l>
          <l>зухвала зроду. Кажуть, Андромаха</l>
          <l>таке показує над чоловіком, що дивно,</l>
          <l>як він терпить.</l>
        </sp>
        <sp who="#kassandra">
          <speaker>Кассандра</speaker>
          <l>Андромаха?</l>
          <l>Ся не була троянкою ніколи.</l>
          <l>Давніш – то жінка Гектора була,</l>
          <l>тепер – то жінка елліна, та й годі.</l>
          <l>Не еллінка вона та й не троянка.</l>
          <stage>(До Клітемнестри.)</stage>
          <l>Так, як і ти. Ти, правда, і не жінка.</l>
        </sp>
        <sp who="#klitemnestra">
          <speaker>Клітемнестра</speaker>
          <stage>(до Агамемнона)</stage>
          <l>І се твоє бажання, царю мій,</l>
          <l>щоб так твою дружину зневажали?</l>
        </sp>
        <sp who="#agamemnon">
          <speaker>Агамемнон</speaker>
          <stage>(стурбований, сумний)</stage>
          <l>Коли б же се була зневага тільки!..</l>
          <l>Але тут, може, гірше скрито…</l>
          <stage>(До Клітемнестри.)</stage>
          <l>Жінко,</l>
          <l>чи все гаразд у нашім домі?</l>
        </sp>
        <sp who="#klitemnestra">
          <speaker>Клітемнестра</speaker>
          <l>Все.</l>
          <l>А що ж би мало трапитись лихого?</l>
        </sp>
        <sp who="#kassandra">
          <speaker>Кассандра</speaker>
          <l>Так мати Іфігенії питає.</l>
        </sp>
        <stage>Клітемнестра знов закривається.</stage>
        <sp who="#egist">
          <speaker>Егіст</speaker>
          <l>Вже б я давно звелів мовчати бранці.</l>
        </sp>
        <sp who="#kassandra">
          <speaker>Кассандра</speaker>
          <l>Так каже той, хто звик тут буть царем</l>
          <l>і звички тої втратити не може,</l>
          <l>хоча для двох царів тісні Мікени.</l>
        </sp>
        <sp who="#agamemnon">
          <speaker>Агамемнон</speaker>
          <l>Прошу, царівно, в хату завітати.</l>
          <stage>(До Клітемнестри.)</stage>
          <l>Веди нас, жінко.</l>
        </sp>
        <sp who="#kassandra">
          <speaker>Кассандра</speaker>
          <stage>(хапає його за руку)</stage>
          <l>Стій! Невже пора</l>
          <l>ступати нам на шлях кривавий?</l>
        </sp>
        <sp who="#agamemnon">
          <speaker>Агамемнон</speaker>
          <stage>(до Клітемнестри й Егіста)</stage>
          <l>Що се?</l>
          <l>Ви як таке пророцтво зрозуміли?</l>
        </sp>
        <sp who="#egist">
          <speaker>Егіст</speaker>
          <l>Вона не важиться ступать на пурпур,</l>
          <l>бо тямить, що не личить се рабині.</l>
        </sp>
        <sp who="#klitemnestra">
          <speaker>Клітемнестра</speaker>
          <l>Вона безумна, ти її не слухай.</l>
        </sp>
        <sp who="#agamemnon">
          <speaker>Агамемнон</speaker>
          <stage>(з тривогою, благаючи)</stage>
          <l>Царівно! Поясни, що ти віщуєш?</l>
          <l>Адже тепера доля сього дому</l>
          <l>вже зв’язана й з твоєю.</l>
        </sp>
        <sp who="#kassandra">
          <speaker>Кассандра</speaker>
          <stage>(з дивним спокоєм)</stage>
          <l>Знаю, царю…</l>
          <l>Але не вір мені, цариці слухай,</l>
          <l>вважай на те, що родич твій сказав,</l>
          <l>і не давай ваги словам рабині.</l>
          <l>Колись була пророчиця Кассандра, –</l>
          <l>вона згоріла на пожежі в Трої,</l>
          <l>слова її пророчі спопеліли,</l>
          <l>і вітер їх розніс ген-ген по морю…</l>
          <l>Се іскорка одна була запала</l>
          <l>сюди у серце простої рабині,</l>
          <l>спалахнула на хвильку та й погасла.</l>
          <stage>(Дивиться на свою патерицю.)</stage>
          <l>Як чудно? де взялась ця патериця?</l>
          <l>Чия вона? Нащо ся діадема?</l>
          <stage>(Здіймає з голови діадему і кидає під ноги Клітемнестрі. Далі ламає патерицю і теж кидає додолу.)</stage>
          <l>Тепер нема нічого від Кассандри.</l>
          <l>Царице, загадай мені роботу, –</l>
          <l>я вмію все, окрім пророкування.</l>
        </sp>
        <sp who="#agamemnon">
          <speaker>Агамемнон</speaker>
          <stage>(бере її за руку і веде вперед у дім)</stage>
          <l>Царівна ти і завжди будеш нею.</l>
        </sp>
        <sp who="#klitemnestra">
          <speaker>Клітемнестра</speaker>
          <stage>(до Егіста пошепки)</stage>
          <l>Нам треба два мечі. Ти нагостри.</l>
          <l>Ти бий його, а я її потраплю.</l>
        </sp>
        <stage>Сильний перун і раптова злива. Клітемнестра і Егіст спішно йдуть і собі в дім.</stage>
        <stage>Кінець</stage>
        <p>
          Ялта, 5.05.1907
        </p>
      </div>
    </body>
  </text>
</TEI>
