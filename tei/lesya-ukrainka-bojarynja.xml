<TEI xmlns="http://www.tei-c.org/ns/1.0" xml:id="u000004" xml:lang="ukr">
  <teiHeader>
    <fileDesc>
      <titleStmt>
        <title type="main">Бояриня</title>
        <author>
          <persName>
            <forename>Леся</forename>
            <surname>Українка</surname>
          </persName>
          <idno type="wikidata">Q298033</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <idno type="URL">
            https://www.l-ukrainka.name/uk/Dramas/Bojarynja.html
          </idno>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="oksana" sex="FEMALE">
            <persName>
              Оксана
            </persName>
          </person>
          <person xml:id="mati" sex="FEMALE">
            <persName>
              Мати
            </persName>
          </person>
          <person xml:id="dzhura" sex="MALE">
            <persName>
              Джура
            </persName>
          </person>
          <person xml:id="ganna" sex="FEMALE">
            <persName>
              Ганна
            </persName>
          </person>
          <person xml:id="perebijnij" sex="MALE">
            <persName>
              Перебійний
            </persName>
          </person>
          <person xml:id="stepan" sex="MALE">
            <persName>
              Степан
            </persName>
          </person>
          <person xml:id="ivan" sex="MALE">
            <persName>
              Іван
            </persName>
          </person>
          <person xml:id="perebijniha" sex="FEMALE">
            <persName>
              Перебійниха
            </persName>
          </person>
          <person xml:id="gist" sex="MALE">
            <persName>
              Гість
            </persName>
          </person>
        </listPerson>
      </particDesc>
    </profileDesc>
  </teiHeader>
  <text>
    <body>
      <div type="act">
        <head>1</head>
        <stage>Садок перед будинком не дуже багатого, але значного козака з старшини, Олекси Перебійного. Будинок виходить у садок великим рундуком, що тягнеться вздовж цілої стіни. На рундуку стіл, дзиґлики; на столі прилагоджено до вечері. Стара Перебійниха дає останній лад на столі, їй помагає дочка її, Оксана і служебка. Через садок до рундука ідуть Перебійний і Степан, молодий парубок у московському боярському вбранні, хоча з обличчя йому видко одразу, що він не москаль.</stage>
        <sp who="#perebijnij">
          <speaker>Перебійний</speaker>
          <stage>(до гостя)</stage>
          <l>Моя стара управилась хутенько!</l>
          <l>Дивись, уже спорудила й вечерю,</l>
          <l>поки ми там, на цвинтарі, балачки</l>
          <l>провадили.</l>
        </sp>
        <sp who="#perebijniha">
          <speaker>Перебійниха</speaker>
          <stage>(зіходить трохи з рундука назустріч гостеві)</stage>
          <l>Боярине, прошу</l>
          <l>зажити з нами хліба-солі.</l>
        </sp>
        <sp who="#stepan">
          <speaker>Степан</speaker>
          <stage>(уклоняючись)</stage>
          <l>Рад-би,</l>
          <l>шановна пані-матко, та не смію,</l>
          <l>коли б не гнівались старі бояри, –</l>
          <l>я й так уже давно від них одбився.</l>
        </sp>
        <sp who="#perebijnij">
          <speaker>Перебійний</speaker>
          <l>Про них ти не турбуйся. Підкоморій</l>
          <l>їх запросив на бенкет, а тебе</l>
          <l>я випрохав до нас: «Я сам, кажу їм,</l>
          <l>щось недугую трохи, то не можу</l>
          <l>на бенкетах гуляти, а Степана,</l>
          <l>по давній приязні до його батька,</l>
          <l>хотів би пригостити в себе в хаті.</l>
          <l>Він молодик, йому ще не пристало</l>
          <l>на бенкети великі учащати».</l>
          <l>Боярам, видко, вже запах медок</l>
          <l>та варенуха, отже, роздобрились</l>
          <l>та й мовили: «нехай собі парнішка</l>
          <l>сидить у тебе хоч і до від’їзду.</l>
          <l>Навіщо він нам здався?»</l>
        </sp>
        <sp who="#stepan">
          <speaker>Степан</speaker>
          <l>От спасибі,</l>
          <l>пан-отченьку!</l>
          <stage>(Зіходить на рундук з господарями).</stage>
        </sp>
        <sp who="#perebijnij">
          <speaker>Перебійний</speaker>
          <l>Я джурі накажу,</l>
          <l>нехай перенесе твоє манаття</l>
          <l>до нас, та й заберу тебе в полон,</l>
          <l>поки не визволять бояри.</l>
        </sp>
        <sp who="#stepan">
          <speaker>Степан</speaker>
          <l>Боже!</l>
          <l>Такий полон миліший од визволу.</l>
        </sp>
        <sp who="#perebijniha">
          <speaker>Перебійниха</speaker>
          <stage>(до Оксани)</stage>
          <l>Піди лиш, доню, там пошли Семена.</l>
          <stage>(Оксана виходить і незабаром вертається).</stage>
        </sp>
        <sp who="#stepan">
          <speaker>Степан</speaker>
          <l>Якби лиш я не став вам на заваді…</l>
        </sp>
        <sp who="#perebijniha">
          <speaker>Перебійниха</speaker>
          <l>Ото б таки! Ще в нас у хаті стане</l>
          <l>для гостя місця !</l>
        </sp>
        <sp who="#perebijnij">
          <speaker>Перебійний</speaker>
          <l>Ти, синашу, в мене</l>
          <l>забудь всі церегелі. Таж зо мною</l>
          <l>небіжчик батько твій хліб-сіль водив,</l>
          <l>укупі ми й козакували.</l>
          <stage>(Садовить Степана і сам сідає при столі. До Оксани).</stage>
          <l>Дочко,</l>
          <l>ти б нас почастувала на початок.</l>
          <stage>(Оксана наливає з сулійки дві чарки – батькові й гостеві).</stage>
        </sp>
        <sp who="#oksana">
          <speaker>Оксана</speaker>
          <l>Боярине, будь ласка, призволяйся.</l>
        </sp>
        <sp who="#stepan">
          <speaker>Степан</speaker>
          <stage>(узявши чарку, встає і вклоняється Оксані).</stage>
          <l>Дай боже, панночко, тобі щасливу</l>
          <l>та красну долю!</l>
        </sp>
        <sp who="#oksana">
          <speaker>Оксана</speaker>
          <l>Будь здоровий, пивши.</l>
          <stage>(Степан, випивши, знов сідає. Оксана частує батька. Всі вечеряють).</stage>
        </sp>
        <sp who="#perebijnij">
          <speaker>Перебійний</speaker>
          <stage>(до Оксани)</stage>
          <l>А він спочатку не пізнав тебе,</l>
          <l>ти знаєш? Запитав: яка то панна</l>
          <l>у першій парі корогву несе?</l>
        </sp>
        <sp who="#oksana">
          <speaker>Оксана</speaker>
          <stage>(усміхаючись і поглядаючи на Степана)</stage>
          <l>Коли?</l>
        </sp>
        <sp who="#perebijnij">
          <speaker>Перебійний</speaker>
          <l>Та отоді ж, як ти на трійцю</l>
          <l>в процесії між братчицями йшла.</l>
        </sp>
        <sp who="#stepan">
          <speaker>Степан</speaker>
          <l>Ти завжди носиш корогву?</l>
        </sp>
        <sp who="#oksana">
          <speaker>Оксана</speaker>
          <stage>(з певною самовтіхою)</stage>
          <l>А як же,</l>
          <l>Я перша братчиця в дівочім братстві.</l>
        </sp>
        <sp who="#perebijnij">
          <speaker>Перебійний</speaker>
          <stage>(жартівливо підморгнувши)</stage>
          <l>Се вже тобі не та мала Оксанка,</l>
          <l>що ти, було, їй робиш веретенця.</l>
        </sp>
        <sp who="#oksana">
          <speaker>Оксана</speaker>
          <l>Ті веретенця й досі в мене є…</l>
          <stage>(Замовкає, засоромившись).</stage>
        </sp>
        <sp who="#stepan">
          <speaker>Степан</speaker>
          <stage>(втішений)</stage>
          <l>Невже?</l>
        </sp>
        <sp who="#oksana">
          <speaker>Оксана</speaker>
          <stage>(перебиваючи ніякову для неї розмову. До матері)</stage>
          <l>А де се, мамо, наш Іван?</l>
        </sp>
        <sp who="#perebijniha">
          <speaker>Перебійниха</speaker>
          <l>Та де ж? На вулиці між товариством.</l>
        </sp>
        <sp who="#ivan">
          <speaker>Іван</speaker>
          <stage>(Оксанин брат, молодий козак, увіходить з будинку)</stage>
          <l>Ба ні, я тут. Давайте, мамо, їсти.</l>
        </sp>
        <sp who="#perebijniha">
          <speaker>Перебійниха</speaker>
          <l>Ти б уперід хоч привітався з гостем!</l>
        </sp>
        <sp who="#ivan">
          <speaker>Іван</speaker>
          <stage>(сідаючи, недбало)</stage>
          <l>Ми вже віталися там коло церкви.</l>
        </sp>
        <sp who="#perebijnij">
          <speaker>Перебійний</speaker>
          <l>Він буде мешкати в нас до від’їзду.</l>
        </sp>
        <sp who="#ivan">
          <speaker>Іван</speaker>
          <stage>(так само)</stage>
          <l>От як? Що ж, добре… Слухай-но, Оксано,</l>
          <l>ця страва вже простигла, принеси</l>
          <l>свіжішої.</l>
        </sp>
        <sp who="#oksana">
          <speaker>Оксана</speaker>
          <stage>(уражена його недбалим тоном)</stage>
          <l>Служебка зараз прийде,</l>
          <l>то й накажи їй.</l>
        </sp>
        <sp who="#ivan">
          <speaker>Іван</speaker>
          <l>Ба, яка ти горда!</l>
          <stage>(До Степана).</stage>
          <l>У вас там на Москві, либонь, дівчата</l>
          <l>так бришкати не сміють?</l>
        </sp>
        <sp who="#stepan">
          <speaker>Степан</speaker>
          <l>Я московських</l>
          <l>дівчат не знаю.</l>
        </sp>
        <sp who="#oksana">
          <speaker>Оксана</speaker>
          <l>Як же се?</l>
        </sp>
        <sp who="#stepan">
          <speaker>Степан</speaker>
          <l>Я, власне,</l>
          <l>недавно на Москві. Поки ще батько</l>
          <l>живі були, я в Києві, в науці,</l>
          <l>при Академії здебільша пробував,</l>
          <l>а вже як батько вмерли, я поїхав</l>
          <l>до матері на поміч.</l>
        </sp>
        <sp who="#perebijniha">
          <speaker>Перебійниха</speaker>
          <l>Чом ти ліпше</l>
          <l>сюди не перевіз матусі?</l>
        </sp>
        <sp who="#stepan">
          <speaker>Степан</speaker>
          <l>Трудно.</l>
          <l>Нема при чім нам жити на Вкраїні.</l>
          <l>Сам, здоров, знаєте – садибу</l>
          <l>сплюндровано було нам до цеглини</l>
          <l>ще за Виговщини. Були ми зроду</l>
          <l>не дуже так маєтні, а тоді</l>
          <l>й ті невеликі добра утеряли.</l>
          <l>Поки чогось добувся на Москві,</l>
          <l>мій батько тяжко бідував із нами.</l>
          <l>На раді Переяславській мій батько,</l>
          <l>подавши слово за Москву, додержав</l>
          <l>те слово вірне.</l>
        </sp>
        <sp who="#ivan">
          <speaker>Іван</speaker>
          <l>Мав кому держати!</l>
          <l>Лихий їх спокусив давати слово!</l>
        </sp>
        <sp who="#perebijnij">
          <speaker>Перебійний</speaker>
          <l>Тоді ще, сину, надвоє гадалось,</l>
          <l>ніхто не знав, як справа обернеться…</l>
          <l>а потім… присягу не кожне зрадить…</l>
        </sp>
        <sp who="#ivan">
          <speaker>Іван</speaker>
          <stage>(іронічно)</stage>
          <l>Та певне! краще зрадити Вкраїні!</l>
        </sp>
        <sp who="#stepan">
          <speaker>Степан</speaker>
          <stage>(спалахнув, але стримався)</stage>
          <l>Не зраджував України мій батько!</l>
          <l>Він їй служив з-під царської руки</l>
          <l>не гірш, ніж вороги його служили</l>
          <l>з-під польської корони.</l>
        </sp>
        <sp who="#ivan">
          <speaker>Іван</speaker>
          <l>Та, звичайне,</l>
          <l>однаково, чиї лизати п’яти,</l>
          <l>чи лядські, чи московські!..</l>
        </sp>
        <sp who="#stepan">
          <speaker>Степан</speaker>
          <l>А багато</l>
          <l>було таких, що самостійно стали?</l>
        </sp>
        <sp who="#perebijnij">
          <speaker>Перебійний</speaker>
          <stage>(до Івана)</stage>
          <l>Сутужна, сину мій, вкраїнська справа…</l>
          <l>Старий Богдан уже ж був не дурніший</l>
          <l>від нас з тобою, а проте ж і він</l>
          <l>не вдержався при власній силі.</l>
          <stage>(Перебійниха, нахилившись синові до вуха, шепоче щось. Той нетерпляче стріпує чубом).</stage>
        </sp>
        <sp who="#ivan">
          <speaker>Іван</speaker>
          <l>Батьку!</l>
          <l>Що там замазувать? Кажімо правду!</l>
          <l>Се річ не власна, се громадська справа!</l>
          <l>Якби таких було між нами менше,</l>
          <l>що, дома чесний статок протесавши,</l>
          <l>понадобились на соболі московські,</l>
          <l>та руки простягали до тієї</l>
          <l>«казни», як кажуть москалі…</l>
        </sp>
        <sp who="#perebijniha">
          <speaker>Перебійниха</speaker>
          <l>Іване!</l>
          <stage>(Сіпає сина за полу).</stage>
        </sp>
        <sp who="#stepan">
          <speaker>Степан</speaker>
          <l>Не задля соболів, не для казни</l>
          <l>подався на Москву небіжчик батько!</l>
          <l>Чужим панам служити в ріднім краю</l>
          <l>він не хотів, волів вже на чужині</l>
          <l>служити рідній вірі, помагати</l>
          <l>хоч здалека пригнобленим братам,</l>
          <l>єднаючи для них цареву ласку.</l>
          <l>Старий він був обстоювати збройно</l>
          <l>за честь України…</l>
        </sp>
        <sp who="#ivan">
          <speaker>Іван</speaker>
          <l>Ти ж молодий, –</l>
          <l>чому ж ти не підіймеш тої зброї,</l>
          <l>що батькові з старечих рук упала?</l>
        </sp>
        <sp who="#stepan">
          <speaker>Степан</speaker>
          <l>Як поясню тобі?.. Коли ще змалку</l>
          <l>навчав мене з письма святого батько,</l>
          <l>то він мені казав напам’ять вивчить</l>
          <l>про Каїна та Авеля. «Мій сину,</l>
          <l>мовляв, пильнуй, щоб міг ти з ясним оком,</l>
          <l>а не з тьмяним, не тремтячи мов Каїн,</l>
          <l>небесному отцеві одповісти,</l>
          <l>коли тебе спитає: «де твій брат?»</l>
          <l>А як же можу я на Україні</l>
          <l>здійняти зброю так, щоб не діткнути</l>
          <l>ніколи нею брата?.. І невже</l>
          <l>мушкет і шабля мають більше сили</l>
          <l>та чести, ніж перо та щире слово?</l>
          <l>Ні, учено мене, що се не так!</l>
        </sp>
        <sp who="#perebijnij">
          <speaker>Перебійний</speaker>
          <l>Не звикли якось ми такого чути…</l>
          <l>проте… було б на світі, може, менше</l>
          <l>гріха і лиха, якби всі гадали</l>
          <l>по-твоєму…</l>
        </sp>
        <sp who="#ivan">
          <speaker>Іван</speaker>
          <stage>(згірдно)</stage>
          <l>Се в Києві ченці</l>
          <l>навчають отакого!</l>
        </sp>
        <sp who="#oksana">
          <speaker>Оксана</speaker>
          <l>Ти ж, Іване,</l>
          <l>у Києві не вчився. Звідки знаєш,</l>
          <l>чого там научають?</l>
        </sp>
        <sp who="#ivan">
          <speaker>Іван</speaker>
          <stage>(зачеплений)</stage>
          <l>От знайшлася</l>
          <l>зненацька оборонниця для тебе,</l>
          <l>боярине!</l>
        </sp>
        <sp who="#oksana">
          <speaker>Оксана</speaker>
          <l>Я тілько правду мовлю…</l>
          <stage>(Засоромлена подається з рундука в садок. Увіходить з будинку на рундук джура).</stage>
        </sp>
        <sp who="#dzhura">
          <speaker>Джура</speaker>
          <l>Там, пане, я приніс для гостя речі.</l>
        </sp>
        <sp who="#perebijnij">
          <speaker>Перебійний</speaker>
          <l>Ходім, Степане, покажу, де маєш</l>
          <l>в нас мешкати.</l>
        </sp>
        <sp who="#stepan">
          <speaker>Степан</speaker>
          <stage>(до Перебійнихи)</stage>
          <l>Спасибі, пані-матко,</l>
          <l>за хліб, за сіль!</l>
        </sp>
        <sp who="#perebijniha">
          <speaker>Перебійниха</speaker>
          <stage>(з косим поглядом на сина)</stage>
          <l>Пробач, коли що, може,</l>
          <l>прийшлось на перший раз не до сподоби…</l>
          <stage>(Степан з Перебійним і джурою йдуть у будинок)</stage>
        </sp>
        <sp who="#perebijniha">
          <speaker>Перебійниха</speaker>
          <stage>(до Івана нишком)</stage>
          <l>Ну й ти ж таки! Хто ж так говорить з гостем?</l>
        </sp>
        <sp who="#ivan">
          <speaker>Іван</speaker>
          <l>Ат! Хай же він хоч раз почує правду!</l>
        </sp>
        <sp who="#perebijniha">
          <speaker>Перебійниха</speaker>
          <l>Адже ти чув, що він казав…</l>
        </sp>
        <sp who="#ivan">
          <speaker>Іван</speaker>
          <l>Овва!</l>
          <l>Бурсак та щоб не вмів замилить очі!</l>
        </sp>
        <sp who="#perebijniha">
          <speaker>Перебійниха</speaker>
          <l>Мені він до сподоби, – добрий хлопець,</l>
          <l>такий увічливий…</l>
        </sp>
        <sp who="#ivan">
          <speaker>Іван</speaker>
          <l>Та вам вже, звісно,</l>
          <l>язиком приподобатись недовго.</l>
        </sp>
        <sp who="#perebijniha">
          <speaker>Перебійниха</speaker>
          <l>Чи сяк, чи так, а вдруге ти не будь</l>
          <l>таким до гостя гострим! Се ж неначе</l>
          <l>на те його ми в хату запросили,</l>
          <l>щоб ним помітувати. Незвичайно!</l>
        </sp>
        <sp who="#ivan">
          <speaker>Іван</speaker>
          <l>Та вже гаразд, не буду зачіпати.</l>
          <stage>(Зіходить з рундука).</stage>
        </sp>
        <sp who="#perebijniha">
          <speaker>Перебійниха</speaker>
          <l>Куди ти?</l>
        </sp>
        <sp who="#ivan">
          <speaker>Іван</speaker>
          <l>От піду до товариства.</l>
          <stage>(Іде через садок, перескакує через тин і зникає. – Увіходить служебка і збирає зо стола).</stage>
        </sp>
        <sp who="#perebijniha">
          <speaker>Перебійниха</speaker>
          <l>Де ти, Оксано?</l>
        </sp>
        <sp who="#oksana">
          <speaker>Оксана</speaker>
          <stage>(виходить із-за куща з кухликом у руці)</stage>
          <l>Ось я, тута, мамо.</l>
          <l>Се я барвінок поливаю.</l>
        </sp>
        <sp who="#perebijniha">
          <speaker>Перебійниха</speaker>
          <l>Справді,</l>
          <l>полити слід, – зовсім посох на сонці.</l>
          <l>Полий же й те, що ми пересадили.</l>
          <stage>(Перебійниха і служебка, зібравши зо стола, йдуть у будинок. Оксана, поливаючи квітки, співає веснянки. В садку сутеніє. Степан нишком вилазить вікном з своєї кімнати на рундук, прудко та звинно зіскакує з рундука на землю і підходить до Оксани).</stage>
        </sp>
        <sp who="#oksana">
          <speaker>Оксана</speaker>
          <stage>(уриває спів і впускає кухля)</stage>
          <l>Ой лихо! Хто се?..</l>
        </sp>
        <sp who="#stepan">
          <speaker>Степан</speaker>
          <l>Панночко, се я.</l>
          <l>Прости мене. Ти гніватись не мусиш,</l>
          <l>бо ти ж мене сама причарувала,</l>
          <l>і звабила як соловейко співом.</l>
          <l>Я не своєю силою прийшов…</l>
        </sp>
        <sp who="#oksana">
          <speaker>Оксана</speaker>
          <stage>(засоромлено і разом гордовито)</stage>
          <l>Боярине, до чого сії речі?</l>
          <l>Мені їх слухати не випадає.</l>
          <stage>(Хоче йти).</stage>
        </sp>
        <sp who="#stepan">
          <speaker>Степан</speaker>
          <stage>(затримує її за руку)</stage>
          <l>Ні, ти не підеш так…</l>
        </sp>
        <sp who="#oksana">
          <speaker>Оксана</speaker>
          <stage>(вражена, вириває руку)</stage>
          <l>Се що за звичай?</l>
          <l>Я не холопка з вотчини твоєї!</l>
        </sp>
        <sp who="#stepan">
          <speaker>Степан</speaker>
          <stage>(знищений)</stage>
          <l>Я не хотів образити тебе.</l>
          <l>Запевне, вільна ти… Яка журба</l>
          <l>тобі, що я поїду на чужину</l>
          <l>з розбитим серцем, що коханий спогад</l>
          <l>про зустріч милу обіллє отрута?</l>
          <l>Тобі дарма, дівчино-гордівнице…</l>
          <l>Хто я для тебе? Зайда, заволока…</l>
          <l>Адже мене усюди так зовуть…</l>
          <l>Ти завтра вже про мене й не згадаєш…</l>
        </sp>
        <sp who="#oksana">
          <speaker>Оксана</speaker>
          <stage>(спустивши очі)</stage>
          <l>Хіба ти завтра їдеш?</l>
        </sp>
        <sp who="#stepan">
          <speaker>Степан</speaker>
          <l>Що ж я маю</l>
          <l>тобі тут очі мулити собою?</l>
        </sp>
        <sp who="#oksana">
          <speaker>Оксана</speaker>
          <l>Виходить, наче я тебе жену…</l>
          <l>Я ще ж тобі не мовила ні слова…</l>
        </sp>
        <sp who="#stepan">
          <speaker>Степан</speaker>
          <l>Невже я маю ще й того діждатись,</l>
          <l>щоб ти мені сказала: «вибирайся»?</l>
        </sp>
        <sp who="#oksana">
          <speaker>Оксана</speaker>
          <stage>(збентежена, зриває з вишні листочки, кусає їх і розщипує в руках)</stage>
          <l>Який же ти чудний! Ну, що ж я мала</l>
          <l>тобі казати?.. Я не звикла так…</l>
          <l>Я інших паничів роками знаю</l>
          <l>і ще від них такого не чувала…</l>
          <l>а ти… недавно що приїхав…</l>
        </sp>
        <sp who="#stepan">
          <speaker>Степан</speaker>
          <l>Панно!</l>
          <l>Ті паничі безжурно походжають</l>
          <l>на дозвіллі широкому в садочках</l>
          <l>та вибирають квітку для забави,</l>
          <l>і тілько ждуть, щоб краще розцвілася.</l>
          <l>А я ж як в’язень, що на час короткий</l>
          <l>з темниці вирвався і має хутко</l>
          <l>з веселим світом знову попрощатись</l>
          <l>і розцвіту не має часу ждати.</l>
          <l>Мені була б не для забави квітка,</l>
          <l>я бачу в ній життя і волі образ</l>
          <l>і краю рідного красу. Для мене</l>
          <l>куточок той, де б посадив я квітку,</l>
          <l>здавався б цілим світом… Я забув,</l>
          <l>що ти живеш на волі, що для тебе</l>
          <l>привабного нема нічого там,</l>
          <l>де я живу, і навіть буть не може…</l>
        </sp>
        <sp who="#oksana">
          <speaker>Оксана</speaker>
          <stage>(стиха, похиливши голову)</stage>
          <l>Чого ж ти так уже у тому певен?</l>
          <l>Ти наче думаєш, що я вже справді</l>
          <l>якась ростина, що в мені немає</l>
          <l>ні серця, ні душі…</l>
          <stage>(В голосі злегка бринять сльози. Вона уриває).</stage>
        </sp>
        <sp who="#stepan">
          <speaker>Степан</speaker>
          <stage>(знов бере її за руку, вона не боронить)</stage>
          <l>Оксано! Зоре!..</l>
          <l>Пробач… я сам не знаю… я не смію…</l>
          <stage>(З поривом).</stage>
          <l>Ні, я не можу, я не маю сили</l>
          <l>тебе зректися!</l>
          <stage>(Пригортає Оксану).</stage>
          <l>Серденько, скажи,</l>
          <l>чи любиш ти мене? Промов же слово!</l>
        </sp>
        <sp who="#oksana">
          <speaker>Оксана</speaker>
          <l>Хіба ж би я з тобою так стояла?</l>
          <stage>(Ховає обличчя у нього на грудях. Німа сцена).</stage>
        </sp>
        <sp who="#stepan">
          <speaker>Степан</speaker>
          <l>Я завтра старостів зашлю до тебе.</l>
          <l>Чи батько твій їх прийме?</l>
        </sp>
        <sp who="#oksana">
          <speaker>Оксана</speaker>
          <l>Татко дуже</l>
          <l>тебе вподобав і матуся теж.</l>
        </sp>
        <sp who="#stepan">
          <speaker>Степан</speaker>
          <l>Що тільки дам тобі я на чужині</l>
          <l>замість веселощів рідного краю?</l>
          <l>Своє кохання вірне, більш нічого…</l>
        </sp>
        <sp who="#oksana">
          <speaker>Оксана</speaker>
          <l>Не думай, ніби я пуста панянка,</l>
          <l>що тільки має на умі забави</l>
          <l>та залицяння. Сі трудні часи</l>
          <l>думок поважних і дівчат навчили.</l>
          <l>Якби ти знав, як тута кров гнітить!..</l>
        </sp>
        <sp who="#stepan">
          <speaker>Степан</speaker>
          <l>Кров?</l>
        </sp>
        <sp who="#oksana">
          <speaker>Оксана</speaker>
          <l>Так. Не раз, вернувшися з походу,</l>
          <l>лицарство з нами бавиться при танцях.</l>
          <l>Простягне руку лицар, щоб узяти</l>
          <l>мене до танцю, а мені здається,</l>
          <l>що та рука червона вся від крови,</l>
          <l>від крови братньої… Такі забави</l>
          <l>не веселять мене… Либонь, ніколи</l>
          <l>не прийняла б я перстеня з руки</l>
          <l>такого лицаря…</l>
          <stage>(Гладить йому руку).</stage>
          <l>Оця рука</l>
          <l>від крови чиста.</l>
        </sp>
        <sp who="#stepan">
          <speaker>Степан</speaker>
          <l>Се не всі вважають</l>
          <l>за честь.</l>
        </sp>
        <sp who="#oksana">
          <speaker>Оксана</speaker>
          <l>А я відразу привернулась</l>
          <l>до тебе серцем за твою лагідність.</l>
          <l>Скажи, чи всі такі в твоїй родині?</l>
        </sp>
        <sp who="#stepan">
          <speaker>Степан</speaker>
          <l>Родина в нас мала: сестра й матуся,</l>
          <l>та брат маленький. Так, вони у мене</l>
          <l>всі не лихі.</l>
        </sp>
        <sp who="#oksana">
          <speaker>Оксана</speaker>
          <l>Твоя матуся, може,</l>
          <l>не злюбить незнайомої невістки?..</l>
          <l>Що я тоді почну там на чужині,</l>
          <l>далеко так від роду?</l>
        </sp>
        <sp who="#stepan">
          <speaker>Степан</speaker>
          <l>Ні, Оксано,</l>
          <l>того не бійся. Мати будуть раді,</l>
          <l>що привезу я жінку з України,</l>
          <l>мій батько, умираючи, бажав,</l>
          <l>щоб я десь в ріднім краю одружився.</l>
          <l>Тебе ж малою мати пам’ятають.</l>
          <stage>(Знов пригортає її).</stage>
          <l>Та й хто ж би не злюбив моєї долі,</l>
          <l>голубоньки Оксаночки моєї?</l>
          <l>Се тілько в пісні всі свекрухи люті,</l>
          <l>а ти побачиш, як моя матуся</l>
          <l>тобі за рідну стане.</l>
        </sp>
        <sp who="#oksana">
          <speaker>Оксана</speaker>
          <l>Дай-то боже!</l>
        </sp>
        <sp who="#stepan">
          <speaker>Степан</speaker>
          <l>Мені тепер здається, що нігде</l>
          <l>на цілім світі вже нема чужини,</l>
          <l>поки ми вдвох з тобою. От побачиш,</l>
          <l>яке ми там кубелечко зів’ємо,</l>
          <l>хоч і в Москві! Нічого ж там чужого</l>
          <l>у нашій хатоньці не буде – правда?</l>
        </sp>
        <sp who="#oksana">
          <speaker>Оксана</speaker>
          <l>Авжеж. І знаєш, якось я не дуже</l>
          <l>боюся тої чужини.</l>
        </sp>
        <sp who="#stepan">
          <speaker>Степан</speaker>
          <l>Зо мною?</l>
        </sp>
        <sp who="#oksana">
          <speaker>Оксана</speaker>
          <stage>(усміхається)</stage>
          <l>Тим паче що з тобою. Але й так,</l>
          <l>хіба ж то вже така чужа країна?</l>
          <l>Та ж віра там однакова, і мову</l>
          <l>я наче трохи тямлю, як говорять.</l>
        </sp>
        <sp who="#stepan">
          <speaker>Степан</speaker>
          <l>Та мови вже ж навчитися недовго…</l>
          <l>ні, ніби трохи тверда… Та дарма!</l>
          <l>Оксаночка у мене розумниця, –</l>
          <l>всього навчиться.</l>
        </sp>
        <sp who="#oksana">
          <speaker>Оксана</speaker>
          <l>Не хвали занадто,</l>
          <l>бо ще наврочиш!</l>
          <stage>(Трохи посмутніла)</stage>
          <l>Я вже й так боюся…</l>
        </sp>
        <sp who="#stepan">
          <speaker>Степан</speaker>
          <l>Чого, єдина?</l>
        </sp>
        <sp who="#oksana">
          <speaker>Оксана</speaker>
          <l>Якось так упало</l>
          <l>се щастя раптом… Я такого зроду</l>
          <l>не бачила… Всі подруги мої,</l>
          <l>ті, що побралися, багато мали</l>
          <l>і горя й клопоту перед весіллям,</l>
          <l>а я…</l>
        </sp>
        <sp who="#stepan">
          <speaker>Степан</speaker>
          <l>Та ще пожди ! От, може, завтра</l>
          <l>твій батенько мені поріг покаже.</l>
        </sp>
        <sp who="#oksana">
          <speaker>Оксана</speaker>
          <l>Ні, ні, сього не буде, я вже певна.</l>
        </sp>
        <sp who="#stepan">
          <speaker>Степан</speaker>
          <stage>(жартуючи)</stage>
          <l>Здається, панночка не раді з того?</l>
          <l>Коли б ще й гарбуза не покотили?..</l>
        </sp>
        <sp who="#oksana">
          <speaker>Оксана</speaker>
          <l>Та годі! Що за жарти?</l>
        </sp>
        <sp who="#stepan">
          <speaker>Степан</speaker>
          <l>От ніяк</l>
          <l>не догожу тобі словами! Добре ж,</l>
          <l>не буду говорити, коли так!</l>
          <stage>(Без слів пригортає й милує її. Вона спершу пручається, потім піддається його пестощам).</stage>
        </sp>
        <sp who="#mati">
          <speaker>Голос матері</speaker>
          <stage>(з будинку)</stage>
          <l>Оксано!</l>
          <l>Годі вже там поливати! Вже пізно!</l>
        </sp>
        <sp who="#oksana">
          <speaker>Оксана</speaker>
          <stage>(кинулась)</stage>
          <l>Мати кличуть!..</l>
          <stage>(Зривається йти).</stage>
        </sp>
        <sp who="#stepan">
          <speaker>Степан</speaker>
          <stage>(утримує її. Пристрасно)</stage>
          <l>Ще хвилинку!..</l>
          <l>Хвилиночку!..</l>
        </sp>
        <sp who="#oksana">
          <speaker>Оксана</speaker>
          <l>Я вийду ще до тебе,</l>
          <l>як мати ляжуть спати.</l>
        </sp>
        <sp who="#stepan">
          <speaker>Степан</speaker>
          <l>Вийди, люба!</l>
          <l>Я виглядатиму тебе до світа!</l>
        </sp>
        <sp who="#mati">
          <speaker>Голос матері</speaker>
          <l>Оксано, де ти?</l>
        </sp>
        <sp who="#oksana">
          <speaker>Оксана</speaker>
          <l>Ось я йду, матусю!</l>
          <stage>(Ще раз на прощання обіймає Степана і йде до будинка).</stage>
        </sp>
      </div>
      <div type="act">
        <head>2</head>
        <stage>Світлиця в Степановім дому у Москві прибрана по-святковому. Знадвору чутно гомін дзвонів. – Мати Степанова і Оксана увіходять убрані по-вкраїнськи – мати в намітці і в темній сукні з широким виложистим коміром. Оксана в кораблику, в шнурівці та в кунтуші.</stage>
        <sp who="#mati">
          <speaker>Мати</speaker>
          <stage>(сідає на ослоні, важко дишучи)</stage>
          <l>Спочину трохи, поки йти у терем…</l>
          <l>Стара… не носять ноги…</l>
        </sp>
        <sp who="#oksana">
          <speaker>Оксана</speaker>
          <stage>(сідає поруч)</stage>
          <l>Ви, матусю,</l>
          <l>казали б ліжко перенести в діл,</l>
          <l>бо вам сутужно лазити на сходи.</l>
        </sp>
        <sp who="#mati">
          <speaker>Мати</speaker>
          <l>Ой ні, голубонько, нехай вже там,</l>
          <l>у теремі… Тут на Москві не звичай,</l>
          <l>щоб жінка мешкала на долі. Скажуть:</l>
          <l>ото, стара, а звичаю не тямить!</l>
        </sp>
        <sp who="#oksana">
          <speaker>Оксана</speaker>
          <l>Ви ж не в тутешніх звичаях зросли.</l>
        </sp>
        <sp who="#mati">
          <speaker>Мати</speaker>
          <l>То що? Вони, Оксанко, не питають,</l>
          <l>хто як там зріс… Адже ми тута зайди, –</l>
          <l>з вовками жий, по-вовчи й вий…</l>
        </sp>
        <sp who="#oksana">
          <speaker>Оксана</speaker>
          <stage>(зо сміхом)</stage>
          <l>Ой лихо!</l>
          <l>Чи тобто й я по-вовчи маю вити?</l>
        </sp>
        <sp who="#mati">
          <speaker>Мати</speaker>
          <l>А ти б як думала?.. Сьогодня в церкві</l>
          <l>що шепоту було навколо нас:</l>
          <l>«Черкашенки!» «Хохлуши!»</l>
        </sp>
        <sp who="#oksana">
          <speaker>Оксана</speaker>
          <stage>(трохи посмутнівши)</stage>
          <l>Та… я чула…</l>
          <l>гріха десь не бояться: в церкві божій,</l>
          <l>замість молитися, людей все гудять,</l>
          <l>а ще й виносяться так благочестям</l>
          <l>поперед нас…</l>
        </sp>
        <sp who="#mati">
          <speaker>Мати</speaker>
          <l>Так скрізь воно по світі:</l>
          <l>що сторона, то звичай, а що город,</l>
          <l>то й норов, кажуть люди. Дивно їм</l>
          <l>на наше вбрання. Тут жінки зап’яті,</l>
          <l>а ми, бач, не вкриваємо обличчя.</l>
        </sp>
        <sp who="#oksana">
          <speaker>Оксана</speaker>
          <l>Чи ми ж туркені?</l>
        </sp>
        <sp who="#mati">
          <speaker>Мати</speaker>
          <l>Хай господь боронить!</l>
          <l>Воно ж пак і московки не туркені,</l>
          <l>а так чомусь ото в них повелося.</l>
          <l>Та вже ж, як ти бояриня московська,</l>
          <l>неначе б то воно тобі й годиться</l>
          <l>вбиратися по-їхньому.</l>
        </sp>
        <sp who="#oksana">
          <speaker>Оксана</speaker>
          <l>А ви ж?</l>
          <l>Аджеж і ви бояринова мати.</l>
        </sp>
        <sp who="#mati">
          <speaker>Мати</speaker>
          <l>Що мати, то не жінка. Люди бачать,</l>
          <l>що я вже лагожусь у божу путь,</l>
          <l>то де ж таки мені міняти вбори.</l>
          <stage>(З лагідним і журливим усміхом).</stage>
          <l>Неварт уже й справляти щось нового.</l>
          <l>Адже й старенький мій – нехай царствує! –</l>
          <l>в козацькому жупані вік дожив,</l>
          <l>так і на смерть його я нарядила –</l>
          <l>в мережану сорочку…</l>
          <stage>(Втирає хустинкою очі. Оксана, зворушена, дивиться на неї. Коротке мовчання).</stage>
        </sp>
        <sp who="#oksana">
          <speaker>Оксана</speaker>
          <l>І навіщо</l>
          <l>Степан убрався в те боярське фантя?</l>
          <l>От як стояв зо мною під вінцем</l>
          <l>у кармазиновім жупані, мамо,</l>
          <l>ото був…</l>
          <stage>(Засоромившись, уриває).</stage>
        </sp>
        <sp who="#mati">
          <speaker>Мати</speaker>
          <stage>(добродушно киває їй головою)</stage>
          <l>Та, либонь, був до сподоби</l>
          <l>тоді комусь…</l>
          <stage>(поважніше)</stage>
          <l>Проте ж не можна, дочко,</l>
          <l>йому царського нехтувати вбрання.</l>
        </sp>
        <sp who="#oksana">
          <speaker>Оксана</speaker>
          <l>А батько ж…</l>
        </sp>
        <sp who="#mati">
          <speaker>Мати</speaker>
          <l>Батько, донечко, старий</l>
          <l>і немічний вже був, коли назвався</l>
          <l>боярином. Не трапилось йому</l>
          <l>виходити вже й з дому після того.</l>
          <l>Степан же й на царські бесіди ходить,</l>
          <l>і в думу, і в приказ.</l>
        </sp>
        <sp who="#oksana">
          <speaker>Оксана</speaker>
          <l>Хіба ж то сором,</l>
          <l>якби він по-козацькому вбирався?</l>
        </sp>
        <sp who="#mati">
          <speaker>Мати</speaker>
          <l>Не то що сором… От чудна ти, доню, –</l>
          <l>уже ж таки твій чоловік боярин,</l>
          <l>а не козак, чи ти ж не розумієш?</l>
        </sp>
        <sp who="#oksana">
          <speaker>Оксана</speaker>
          <stage>(смутно)</stage>
          <l>Чому не розумію?..</l>
        </sp>
        <sp who="#mati">
          <speaker>Мати</speaker>
          <l>Отже, бачиш,</l>
          <l>я й Ганну по-московському вбираю,</l>
          <l>бо Ганні вже судилась тута пара,</l>
          <l>вона вже не поїде на Вкраїну.</l>
        </sp>
        <sp who="#oksana">
          <speaker>Оксана</speaker>
          <l>Чому її Степан не взяв з собою,</l>
          <l>як був у нас?</l>
        </sp>
        <sp who="#mati">
          <speaker>Мати</speaker>
          <l>Та дівці мандрувати</l>
          <l>неначе неподоба; скажуть люди:</l>
          <l>«поїхала там женихів ловити».</l>
          <l>Нехай вже тута шарахвани носить,</l>
          <l>коли судилося…</l>
        </sp>
        <sp who="#oksana">
          <speaker>Оксана</speaker>
          <l>Та ще й дівочий</l>
          <l>той шарахван неначе б форемніший,</l>
          <l>а що жіночий, то такий бахматий,</l>
          <l>та довгий-довгий, мов попівська ряса!</l>
          <l>Аж сумно, як се я його надіну?</l>
          <l>Ото й на голову такий підситок</l>
          <l>надіти треба? Зап’ясти обличчя?</l>
        </sp>
        <sp who="#mati">
          <speaker>Мати</speaker>
          <l>Та вже ж не як.</l>
        </sp>
        <sp who="#oksana">
          <speaker>Оксана</speaker>
          <stage>(помовчавши, ніяково)</stage>
          <l>Боюся я, матусю…</l>
        </sp>
        <sp who="#mati">
          <speaker>Мати</speaker>
          <l>Чого ти, донечко, скажи, чого?</l>
        </sp>
        <sp who="#oksana">
          <speaker>Оксана</speaker>
          <l>Та ніяк мовити…</l>
        </sp>
        <sp who="#mati">
          <speaker>Мати</speaker>
          <l>Ти не соромся.</l>
          <l>Вже ж я тобі за рідну матір тута.</l>
        </sp>
        <sp who="#oksana">
          <speaker>Оксана</speaker>
          <stage>(цілує їй руку)</stage>
          <l>Так, матінко. То я… собі гадаю…</l>
          <l>коли б я не спротивилася часом</l>
          <l>Степанові в такій одежі…</l>
        </sp>
        <sp who="#mati">
          <speaker>Мати</speaker>
          <stage>(сміючись)</stage>
          <l>От ще</l>
          <l>що вигадала! А тобі Степан</l>
          <l>ще не спротивився, що не в жупані?</l>
        </sp>
        <sp who="#oksana">
          <speaker>Оксана</speaker>
          <l>Та то ж мені…</l>
        </sp>
        <sp who="#mati">
          <speaker>Мати</speaker>
          <l>І не вигадуй, дочко!</l>
          <l>Хіба ж Степан мала дитина,</l>
          <l>що инако вберись, то й не пізнає?</l>
        </sp>
        <sp who="#oksana">
          <speaker>Оксана</speaker>
          <l>Пізнати то пізнає…</l>
        </sp>
        <sp who="#mati">
          <speaker>Мати</speaker>
          <stage>(глянувши в вікно)</stage>
          <l>А поглянь</l>
          <l>молодшими очима, хто то йде?</l>
          <l>Чи не Степан бува?</l>
        </sp>
        <sp who="#oksana">
          <speaker>Оксана</speaker>
          <l>Еге ж, то він,</l>
          <l>а з ним ще два якісь.</l>
        </sp>
        <sp who="#mati">
          <speaker>Мати</speaker>
          <l>Тікаймо, дочко!</l>
          <stage>(Підводиться й подається до дверей).</stage>
        </sp>
        <sp who="#oksana">
          <speaker>Оксана</speaker>
          <l>Чого се, хай бог милує, тікати,</l>
          <l>як від татар?</l>
        </sp>
        <sp who="#mati">
          <speaker>Мати</speaker>
          <l>Ще осміють, дитинко;</l>
          <l>нема тут звичаю з чоловіками</l>
          <l>жіноцтву пробувати при беседі.</l>
          <stage>(Одчиняє двері й спішиться по сходах у терем).</stage>
        </sp>
        <sp who="#oksana">
          <speaker>Оксана</speaker>
          <stage>(іде за нею)</stage>
          <l>Ой господи, які ж се тут звичаї!</l>
          <l>Оце але !</l>
        </sp>
        <stage>Сцена швидко переміняється. Терем. Крім Оксани і матері в теремі ще є Ганна, молода дівчина, сестра Степанова. Ганна убрана як бояришня.</stage>
        <sp who="#mati">
          <speaker>Мати</speaker>
          <stage>(підходить до великої скрині)</stage>
          <l>Отут, моя дитино,</l>
          <l>твоє боярське вбрання. Я придбала.</l>
        </sp>
        <sp who="#oksana">
          <speaker>Оксана</speaker>
          <stage>(гречно, але без радощів)</stage>
          <l>Спасибі, мамо.</l>
        </sp>
        <sp who="#mati">
          <speaker>Мати</speaker>
          <l>Хочеш подивитись</l>
          <l>або приміряти?</l>
        </sp>
        <sp who="#oksana">
          <speaker>Оксана</speaker>
          <l>Хай трошки згодом.</l>
          <l>Щось я втомилася. Та вже ж нікуди</l>
          <l>сьогодня не піду, то ще поспію</l>
          <l>передягтися.</l>
        </sp>
        <sp who="#mati">
          <speaker>Мати</speaker>
          <l>До твої волі.</l>
          <l>Спочинь собі. Та й я піду спочину,</l>
          <l>воно й годиться в свято.</l>
          <stage>(Іде в бічну кімнату).</stage>
        </sp>
        <sp who="#ganna">
          <speaker>Ганна</speaker>
          <stage>(що досі сиділа, лузаючи гарбузове насіння)</stage>
          <l>Ой, сестричко,</l>
          <l>і нащо ті свята потрібні в світі?</l>
        </sp>
        <sp who="#oksana">
          <speaker>Оксана</speaker>
          <l>Ото спитала! Що тобі бог дав?</l>
        </sp>
        <sp who="#ganna">
          <speaker>Ганна</speaker>
          <l>Та нудно ж, господи!</l>
        </sp>
        <sp who="#oksana">
          <speaker>Оксана</speaker>
          <l>Сидиш, то й нудно.</l>
          <l>А ти піди між челядь погуляй.</l>
        </sp>
        <sp who="#ganna">
          <speaker>Ганна</speaker>
          <l>Куди ж се я піду? Яка там челядь?</l>
        </sp>
        <sp who="#oksana">
          <speaker>Оксана</speaker>
          <l>А ти хіба товаришок не маєш?</l>
        </sp>
        <sp who="#ganna">
          <speaker>Ганна</speaker>
          <l>Товаришок?.. От декого там знаю</l>
          <l>з бояришень… та як до їх ходити?</l>
          <l>Матуся все не здужають, не хочуть</l>
          <l>зо мною йти… а ти ще не пізналась</l>
          <l>тут з ними… з мамкою сама не хочу,</l>
          <l>вона така…</l>
        </sp>
        <sp who="#oksana">
          <speaker>Оксана</speaker>
          <l>Чого ж тебе водити?</l>
          <l>Уже ж ти не маленька. Йди сама.</l>
          <l>Ще й веселіше буде вам без старших.</l>
        </sp>
        <sp who="#ganna">
          <speaker>Ганна</speaker>
          <l>Самій не можна по Москві ходити.</l>
        </sp>
        <sp who="#oksana">
          <speaker>Оксана</speaker>
          <l>Хіба хто нападе?</l>
        </sp>
        <sp who="#ganna">
          <speaker>Ганна</speaker>
          <l>Ні, так, не звичай.</l>
          <l>Та й що мені бояришні ті скажуть?</l>
          <l>Сидять по теремах, от як і я,</l>
          <l>не бачать світа. Що з їх за веселість?</l>
        </sp>
        <sp who="#oksana">
          <speaker>Оксана</speaker>
          <l>Чого ж ви сидите? Пішли б укупі</l>
          <l>кудись на вигон або в гай над річку</l>
          <l>та заспівали б. Я, бувало, дома</l>
          <l>годинки в хаті не просиджу святом.</l>
        </sp>
        <sp who="#ganna">
          <speaker>Ганна</speaker>
          <l>Ба, в тебе дома! Там же не Москва.</l>
          <l>Такого тут і зроду не чували, –</l>
          <l>співати по гаях!..</l>
        </sp>
        <sp who="#oksana">
          <speaker>Оксана</speaker>
          <l>То ти й не знаєш,</l>
          <l>як на Вкраїні в нас гуляє челядь?</l>
        </sp>
        <sp who="#ganna">
          <speaker>Ганна</speaker>
          <l>Я мало що Вкраїну пам’ятаю,</l>
          <l>а Ванька тут уже й вродився.</l>
        </sp>
        <sp who="#oksana">
          <speaker>Оксана</speaker>
          <l>Ванька?</l>
          <l>Чому ж би не Івась?</l>
        </sp>
        <sp who="#ganna">
          <speaker>Ганна</speaker>
          <l>Так тут зовуть,</l>
          <l>то й ми вже звикли. Він і сам так звик.</l>
          <l>Мене ж матуся тілько та Степан</l>
          <l>зовуть іще Ганнусею.</l>
        </sp>
        <sp who="#oksana">
          <speaker>Оксана</speaker>
          <l>А як же</l>
          <l>ти тута звешся?</l>
        </sp>
        <sp who="#ganna">
          <speaker>Ганна</speaker>
          <l>Аннушка.</l>
        </sp>
        <sp who="#oksana">
          <speaker>Оксана</speaker>
          <l>Чи ба!</l>
          <stage>(Немов ухвалюючи).</stage>
          <l>«Ганнушка».</l>
        </sp>
        <sp who="#ganna">
          <speaker>Ганна</speaker>
          <stage>(направляючи)</stage>
          <l>Ні бо, «Аннушка», Оксано.</l>
        </sp>
        <sp who="#oksana">
          <speaker>Оксана</speaker>
          <l>Не вимовлю. Проте ж воно нічого</l>
          <l>і по-московському, хто добре вміє.</l>
          <l>А як по-їхньому Оксана буде?</l>
        </sp>
        <sp who="#ganna">
          <speaker>Ганна</speaker>
          <l>Аксинья чи Аксюша.</l>
        </sp>
        <sp who="#oksana">
          <speaker>Оксана</speaker>
          <l>Щось негарно.</l>
          <l>Оксана мовби краще. Ти, Ганнусю,</l>
          <l>мене таки Оксаною зови.</l>
        </sp>
        <sp who="#ganna">
          <speaker>Ганна</speaker>
          <stage>(лащиться до Оксани)</stage>
          <l>Як хочеш, так і зватиму, сестричко,</l>
          <l>Я так тебе люблю! Зраділа, боже,</l>
          <l>як брат тебе з України привіз!</l>
        </sp>
        <sp who="#oksana">
          <speaker>Оксана</speaker>
          <l>Ти ще мене, Ганнусенько, не знаєш,</l>
          <l>а може, ж я лиха…</l>
        </sp>
        <sp who="#ganna">
          <speaker>Ганна</speaker>
          <l>Ні, ні, ти добра!</l>
          <l>Ти, бач, усе до мене: «погуляй,</l>
          <l>забався, не сиди!» А ти б почула,</l>
          <l>як інші всі боярині спиняють</l>
          <l>своїх сестер та дочок, їй же богу,</l>
          <l>ні за поріг не випустять ніколи.</l>
          <stage>(Ще більше лащиться).</stage>
          <l>Оксаночко… ріднесенька… я маю</l>
          <l>тебе щось попрохати…</l>
        </sp>
        <sp who="#oksana">
          <speaker>Оксана</speaker>
          <l>Що, сестричко?</l>
          <stage>(Ганна мовчить збентежена).</stage>
          <l>Хотіла б, може, що з моїх уборів?</l>
          <l>Бери, що хочеш. Дам тобі й намисто,</l>
          <l>ще й коси у дрібушки заплету,</l>
          <l>вберу тебе неначе гетьманівну.</l>
        </sp>
        <sp who="#ganna">
          <speaker>Ганна</speaker>
          <stage>(смутно)</stage>
          <l>Та ні, сього матуся не дозволять…</l>
          <l>Я не об тім… Я хочу попрохати,</l>
          <l>щоб ти… пішла зо мною у садок…</l>
        </sp>
        <sp who="#oksana">
          <speaker>Оксана</speaker>
          <l>Ото й всього? Було про що просити.</l>
          <l>Ходім хоч зараз.</l>
        </sp>
        <sp who="#ganna">
          <speaker>Ганна</speaker>
          <l>Ні, не зараз, потім…</l>
        </sp>
        <sp who="#oksana">
          <speaker>Оксана</speaker>
          <l>Коли ти схочеш. Що ж там у садку?</l>
        </sp>
        <sp who="#ganna">
          <speaker>Ганна</speaker>
          <l>Та бач… самій отам в садку сидіти</l>
          <l>мені не можна…</l>
        </sp>
        <sp who="#oksana">
          <speaker>Оксана</speaker>
          <l>Вже й сього не можна?</l>
        </sp>
        <sp who="#ganna">
          <speaker>Ганна</speaker>
          <l>А з мамкою піти – вона розплеще</l>
          <l>усім про те, чого я там сиджу.</l>
        </sp>
        <sp who="#oksana">
          <speaker>Оксана</speaker>
          <stage>(сміючись)</stage>
          <l>А ти ж там що, ворожиш? От хитруха!</l>
        </sp>
        <sp who="#ganna">
          <speaker>Ганна</speaker>
          <l>Та я нічого… тілько виглядаю,</l>
          <l>чи не проїдуть вулицею часом</l>
          <l>царські стрільці. Вони надвечір їздять.</l>
        </sp>
        <sp who="#oksana">
          <speaker>Оксана</speaker>
          <l>Либонь, царський стрілець тобі устрелив</l>
          <l>дівоче серденько?</l>
        </sp>
        <sp who="#ganna">
          <speaker>Ганна</speaker>
          <l>Та я ж, Оксано,</l>
          <l>заручена.</l>
        </sp>
        <sp who="#oksana">
          <speaker>Оксана</speaker>
          <l>За царського стрільця?</l>
        </sp>
        <sp who="#ganna">
          <speaker>Ганна</speaker>
          <l>Авжеж.</l>
        </sp>
        <sp who="#oksana">
          <speaker>Оксана</speaker>
          <l>То чом же він до нас не прийде?</l>
        </sp>
        <sp who="#ganna">
          <speaker>Ганна</speaker>
          <l>Я в теремі, а він там у світлиці.</l>
        </sp>
        <sp who="#oksana">
          <speaker>Оксана</speaker>
          <l>То вам і бачитись не можна?</l>
        </sp>
        <sp who="#ganna">
          <speaker>Ганна</speaker>
          <l>Де ж там!</l>
        </sp>
        <sp who="#oksana">
          <speaker>Оксана</speaker>
          <l>Прилюдно – ні, а тілько крадькома?</l>
        </sp>
        <sp who="#ganna">
          <speaker>Ганна</speaker>
          <l>Ні, як то крадькома?</l>
        </sp>
        <sp who="#oksana">
          <speaker>Оксана</speaker>
          <l>А ти ж хотіла</l>
          <l>до нього вийти у садок.</l>
        </sp>
        <sp who="#ganna">
          <speaker>Ганна</speaker>
          <l>До нього?</l>
          <l>Ні, я ще сорома не згубила!</l>
          <l>І як се ти подумати могла,</l>
          <l>що я тебе просила провожати</l>
          <l>мене на сходини?.. Невже, Оксано,</l>
          <l>вважаєш ти, що я така нечесна?</l>
        </sp>
        <sp who="#oksana">
          <speaker>Оксана</speaker>
          <l>Та бог з тобою! Де ж, яка ж тут нечесть?</l>
          <l>Як дівчина постоїть на розмові</l>
          <l>з своїм зарученим, то вже й нечесна?</l>
        </sp>
        <sp who="#ganna">
          <speaker>Ганна</speaker>
          <l>Авжеж, тут так.</l>
        </sp>
        <sp who="#oksana">
          <speaker>Оксана</speaker>
          <l>Навіщо ж ти виходиш</l>
          <l>туди в садок?</l>
        </sp>
        <sp who="#ganna">
          <speaker>Ганна</speaker>
          <l>Я здалека дивлюся,</l>
          <l>як він там вулицею проїздить.</l>
          <l>Інакше ж я його ніде не бачу,</l>
          <l>хіба що в церкві.</l>
        </sp>
        <sp who="#oksana">
          <speaker>Оксана</speaker>
          <l>Де ж ви розмовляли?</l>
        </sp>
        <sp who="#ganna">
          <speaker>Ганна</speaker>
          <l>Нігде.</l>
        </sp>
        <sp who="#oksana">
          <speaker>Оксана</speaker>
          <l>А як же він тебе посватав?</l>
        </sp>
        <sp who="#ganna">
          <speaker>Ганна</speaker>
          <l>Як? Через сваху. Як звичайно всі.</l>
        </sp>
        <sp who="#oksana">
          <speaker>Оксана</speaker>
          <l>Я щось не розберу.</l>
        </sp>
        <sp who="#ganna">
          <speaker>Ганна</speaker>
          <l>Бо ти не знаєш</l>
          <l>тутешніх звичаїв. Нехай лиш мати</l>
          <l>тобі розкажуть, бо всього достоту</l>
          <l>і я не знаю.</l>
        </sp>
        <sp who="#oksana">
          <speaker>Оксана</speaker>
          <l>Нібито виходить,</l>
          <l>що ви отак, не мовивши ні слова,</l>
          <l>і поберетесь?</l>
        </sp>
        <sp who="#ganna">
          <speaker>Ганна</speaker>
          <l>Так найпристойніше.</l>
        </sp>
        <sp who="#oksana">
          <speaker>Оксана</speaker>
          <l>Чудна тут молодь!..</l>
          <stage>(Усміхається якимсь спогадам мовчки. Потім стиха, мрійливо).</stage>
          <l>Я ж, було, щовечір</l>
          <l>виходжу до Степана на розмову.</l>
        </sp>
        <sp who="#ganna">
          <speaker>Ганна</speaker>
          <l>Як заручились?</l>
        </sp>
        <sp who="#oksana">
          <speaker>Оксана</speaker>
          <l>Та… як заручились…</l>
          <l>Ну, раз стояла з ним не заручившись,</l>
          <l>інакше хто ж засвататися може?</l>
        </sp>
        <sp who="#ganna">
          <speaker>Ганна</speaker>
          <stage>(закриваючись)</stage>
          <l>Ой лихо, сором!</l>
          <stage>(Оксана мовчки знизує плечима).</stage>
          <l>А твоя матуся</l>
          <l>не знає й досі про твої стрівання?</l>
        </sp>
        <sp who="#oksana">
          <speaker>Оксана</speaker>
          <l>Чому не знає?</l>
        </sp>
        <sp who="#ganna">
          <speaker>Ганна</speaker>
          <l>Що ж, вона простила,</l>
          <l>не прокляла тебе?</l>
        </sp>
        <sp who="#oksana">
          <speaker>Оксана</speaker>
          <l>Та за що, Ганно?</l>
          <l>Самі ж вони були пак молоді,</l>
          <l>то знають, що то любощі.</l>
        </sp>
        <sp who="#ganna">
          <speaker>Ганна</speaker>
          <l>Оксано!</l>
          <l>Що тілько ти говориш?</l>
          <stage>(Знову закривається).</stage>
        </sp>
        <sp who="#oksana">
          <speaker>Оксана</speaker>
          <stage>(сміється)</stage>
          <l>От дурненька!</l>
        </sp>
        <sp who="#stepan">
          <speaker>Степан</speaker>
          <stage>(увіходить поспішно)</stage>
          <l>Оксаночко, передягнися швидче</l>
          <l>в московське вбрання. Там прийшли бояри.</l>
        </sp>
        <sp who="#oksana">
          <speaker>Оксана</speaker>
          <l>Та мати ж кажуть, що жінкам не можна</l>
          <l>між чоловіцтвом бути.</l>
        </sp>
        <sp who="#stepan">
          <speaker>Степан</speaker>
          <l>Бачиш, любко,</l>
          <l>ти маєш тілько їх почастувати,</l>
          <l>та й знов у терем вернешся.</l>
        </sp>
        <sp who="#oksana">
          <speaker>Оксана</speaker>
          <l>Отак?</l>
          <l>А як же частувати їх, Степане?</l>
          <l>По нашому, чи, може, як інакше?</l>
        </sp>
        <sp who="#stepan">
          <speaker>Степан</speaker>
          <l>Ти винесеш їм на тарелі меду, –</l>
          <l>матуся прилаштують, як там треба, –</l>
          <l>уклонишся, боярин поцілує</l>
          <l>тебе в уста…</l>
        </sp>
        <sp who="#oksana">
          <speaker>Оксана</speaker>
          <l>Степане! Що ти кажеш?</l>
          <l>Мене бояри цілувати мають?</l>
          <l>Чи се мені почулося?</l>
        </sp>
        <sp who="#stepan">
          <speaker>Степан</speaker>
          <l>Ні, серце,</l>
          <l>воно так є, та в тім нічого злого, –</l>
          <l>то тілько звичай!</l>
        </sp>
        <sp who="#oksana">
          <speaker>Оксана</speaker>
          <l>Се ще также звичай!</l>
          <l>Нехай йому абищо! Не піду!</l>
        </sp>
        <sp who="#stepan">
          <speaker>Степан</speaker>
          <stage>(понуро)</stage>
          <l>Як хочеш, тілько ти нас тим загубиш.</l>
        </sp>
        <sp who="#oksana">
          <speaker>Оксана</speaker>
          <l>Таке вигадуєш!</l>
        </sp>
        <sp who="#stepan">
          <speaker>Степан</speaker>
          <l>Ба, ти не знаєш,</l>
          <l>які тут люди мстиві… За зневагу</l>
          <l>старий боярин візьме, як не вийдеш,</l>
          <l>а він же думний дяк, він має силу –</l>
          <l>он син його ще молодий, – вже стольник;</l>
          <l>він оклепає нас перед царем,</l>
          <l>а там уже й готово «слово й діло».</l>
        </sp>
        <sp who="#oksana">
          <speaker>Оксана</speaker>
          <l>Ти не жартуєш?</l>
        </sp>
        <sp who="#stepan">
          <speaker>Степан</speaker>
          <stage>(ще понуріше)</stage>
          <l>Як тобі здається?</l>
        </sp>
        <sp who="#oksana">
          <speaker>Оксана</speaker>
          <stage>(з жахом)</stage>
          <l>Степане, та куди ж се ми попались?</l>
          <l>Та се ж якась неволя бусурменська?</l>
        </sp>
        <sp who="#stepan">
          <speaker>Степан</speaker>
          <l>Я й не казав тобі, що тута воля.</l>
          <l>Та якби ми не гнули тута спини,</l>
          <l>то на Україні, либонь, зігнули б</l>
          <l>у три погибелі родину нашу</l>
          <l>московські воєводи… Ось ти млієш</l>
          <l>з огиди, що тебе якийсь там дід</l>
          <l>торкне губами, а як я повинен</l>
          <l>«холопом Стьопкою» себе взивати</l>
          <l>та руки цілувати, як невільник,</l>
          <l>то се нічого?</l>
        </sp>
        <sp who="#oksana">
          <speaker>Оксана</speaker>
          <l>Боже мій… Степане!</l>
          <l>Хто ж каже, що нічого?</l>
        </sp>
        <sp who="#stepan">
          <speaker>Степан</speaker>
          <l>Отже, бачиш…</l>
          <l>Та що я тут розвожуся? Там дяк</l>
          <l>мене чекає. То скажи, Оксано,</l>
          <l>ти вийдеш?</l>
        </sp>
        <sp who="#oksana">
          <speaker>Оксана</speaker>
          <l>Я не знаю…</l>
        </sp>
        <sp who="#mati">
          <speaker>Мати</speaker>
          <stage>(виходить з кімнати)</stage>
          <l>Вийди, доню,</l>
          <l>голубонько! І я тебе прошу!</l>
          <l>Не дай мені старій на очі бачить</l>
          <l>Степанової згуби!</l>
        </sp>
        <sp who="#ganna">
          <speaker>Ганна</speaker>
          <l>Ой, сестричко!</l>
          <l>Якби ти знала, що за лютий дід</l>
          <l>отой боярин!.. Я тебе благаю!</l>
          <l>Сестриченько! Не загуби ж ти нас!</l>
          <stage>(Ридаючи кидається до Оксани).</stage>
        </sp>
        <sp who="#oksana">
          <speaker>Оксана</speaker>
          <stage>(до Ганни холодно, якось надміру)</stage>
          <l>Я вийду. Дай мені московське вбрання.</l>
          <stage>(Ганна кидається до скрині).</stage>
          <l>А ви, матусю, наготуйте меду.</l>
          <l>Іди, Степане, бав тим часом гості.</l>
          <stage>(Степан, похиливши голову, виходить. Оксана, бліда як смерть, здіймає з голови кораблика).</stage>
        </sp>
      </div>
      <div type="act">
        <head>3</head>
        <stage>Дальня кімнатка у горішньому поверсі в Степановім домі.</stage>
        <sp who="#stepan">
          <speaker>Степан</speaker>
          <stage>(уводить гостя козака)</stage>
          <l>Ось тута поговорим, пане-брате,</l>
          <l>бо знаєш, там… тут буде захисніше.</l>
          <stage>(Оглядає сіни через двері, потім замикає двері на замок і зачиняє вікна. Сідає з гостем далі від дверей. Розмова ведеться не голосно).</stage>
          <l>Великі чиняться там кривди, кажеш?</l>
        </sp>
        <sp who="#gist">
          <speaker>Гість</speaker>
          <l>Та там такі напасті, що крий боже!</l>
          <l>І просвітку нікому не дають</l>
          <l>московські посіпаки! Все нам в очі</l>
          <l>тією присягою тичуть…</l>
        </sp>
        <sp who="#stepan">
          <speaker>Степан</speaker>
          <l>Правда,</l>
          <l>що присяга таки велика річ.</l>
        </sp>
        <sp who="#gist">
          <speaker>Гість</speaker>
          <stage>(голосніше)</stage>
          <l>Чому ж вони сами забули бога?</l>
        </sp>
        <sp who="#stepan">
          <speaker>Степан</speaker>
          <l>Помалу, пане-брате, ще підслуха</l>
          <l>який слуга.</l>
        </sp>
        <sp who="#gist">
          <speaker>Гість</speaker>
          <l>Та правда… я й забув…</l>
          <stage>(Тихше).</stage>
          <l>Ми присяги не хочемо ламати,</l>
          <l>але нехай же цар нас оборонить</l>
          <l>від тої галичи.</l>
        </sp>
        <sp who="#stepan">
          <speaker>Степан</speaker>
          <l>То трудна справа.</l>
          <l>Адже когось він там держати мусить</l>
          <l>для нагляду, а всі ті воєводи</l>
          <l>один від одного не ліпші. Звісно,</l>
          <l>за ними й інші порозпускались…</l>
        </sp>
        <sp who="#gist">
          <speaker>Гість</speaker>
          <l>Послав би цар з українців кого,</l>
          <l>в Москві ж тут є такі, от хоч б й ти,</l>
          <l>що здавна і цареві служать вірне,</l>
          <l>і рідний звичай вміють шанувати.</l>
        </sp>
        <sp who="#stepan">
          <speaker>Степан</speaker>
          <l>Нас не пошлють…</l>
        </sp>
        <sp who="#gist">
          <speaker>Гість</speaker>
          <l>Чому?</l>
        </sp>
        <sp who="#stepan">
          <speaker>Степан</speaker>
          <l>Бо нам не вірять.</l>
        </sp>
        <sp who="#gist">
          <speaker>Гість</speaker>
          <l>Отак! Та ви ж тут наче всі у ласці!</l>
        </sp>
        <sp who="#stepan">
          <speaker>Степан</speaker>
          <l>То тут, на очах, а з очей спустити</l>
          <l>нас надовго не зважаться. Так часом</l>
          <l>ненадовго послами посилають,</l>
          <l>і не самих, а вкупі з москалями…</l>
          <l>Щоб воєводами настановити,</l>
          <l>того не буде й зроду!</l>
        </sp>
        <sp who="#gist">
          <speaker>Гість</speaker>
          <l>Не здивуйте ж,</l>
          <l>як ми відкинемось до Дорошенка!</l>
        </sp>
        <sp who="#stepan">
          <speaker>Степан</speaker>
          <stage>(робить рух рукою, мов хоче гостеві затулити вуста)</stage>
          <l>Крий боже, пане-брате, що ти кажеш?</l>
        </sp>
        <sp who="#gist">
          <speaker>Гість</speaker>
          <stage>(схаменувшись)</stage>
          <l>Так часом зірветься з досади слово…</l>
          <l>Найгірше, пане-брате, догорає</l>
          <l>оте, що нам не вірять… Мій свояк,</l>
          <l>Черненко, знаєш?</l>
          <stage>(Степан потакує головою).</stage>
          <l>Так був уклепався,</l>
          <l>що ледве-ледве вирвався з душею!</l>
        </sp>
        <sp who="#stepan">
          <speaker>Степан</speaker>
          <l>Черненко? Він, здається, з найвірніших</l>
          <l>царевих приятелів.</l>
        </sp>
        <sp who="#gist">
          <speaker>Гість</speaker>
          <l>То-то й ба!</l>
          <l>А хтось там наклепав при воєводі,</l>
          <l>що ніби він послав у Чигирин</l>
          <l>листа якогось. От було біди!</l>
          <l>Що жінка плакала, в ногах валялась</l>
          <l>у воєводи…</l>
        </sp>
        <sp who="#stepan">
          <speaker>Степан</speaker>
          <stage>(гірко всміхнувшись)</stage>
          <l>Є прислів’я, брате:</l>
          <l>«Москва сльозам не вірить».</l>
        </sp>
        <sp who="#gist">
          <speaker>Гість</speaker>
          <l>Щира правда!</l>
          <l>Проте знайшлись такі, що помогли…</l>
        </sp>
        <sp who="#stepan">
          <speaker>Степан</speaker>
          <l>Се хто ж?</l>
        </sp>
        <sp who="#gist">
          <speaker>Гість</speaker>
          <l>Побрязкачі.</l>
        </sp>
        <sp who="#stepan">
          <speaker>Степан</speaker>
          <l>Хіба що так!</l>
          <stage>(Мовчання)</stage>
        </sp>
        <sp who="#gist">
          <speaker>Гість</speaker>
          <l>Вже так, що цупко затягли супоню</l>
          <l>на наших боках… А проте, є люди,</l>
          <l>що не бояться, йдуть, мов на одчай,</l>
          <l>бо сказано – терпець їм увірвався!</l>
          <stage>(Присунувшись зовсім близенько до Степана, говорить пошепки).</stage>
          <l>Дівчата наші, – декотрі ще вкупі</l>
          <l>були з дружиною твоєю в братстві, –</l>
          <l>гуртом пошили корогву й послали</l>
          <l>у Чигирин… звичайно, крадькома…</l>
          <l>Іван, твій шурин, сам її одвозив…</l>
          <l>Ніхто не знає ще. Якби дізнались,</l>
          <l>то страшно здумати, що б там було!</l>
          <stage>(Одсунувшись, трохи голосніше).</stage>
          <l>Отак, як бач, одважуються люди…</l>
          <stage>(Степан в мовчазній задумі сіпає кінець свого пояса. Гість устає).</stage>
          <l>Що ж, пане-брате, то нема надії</l>
          <l>полегкості дістати від царя?</l>
        </sp>
        <sp who="#stepan">
          <speaker>Степан</speaker>
          <stage>(отямившись з задуми, теж устає)</stage>
          <l>О ні, чому ж, я спробую. От згодом</l>
          <l>в царя я буду на малій беседі.</l>
          <l>Як буде він під чаркою, то, може,</l>
          <l>я догожу йому, він часом любить</l>
          <l>пісень «черкасских» слухати та жартів,</l>
          <l>та всяких теревенів, не без того,</l>
          <l>що й тропака звелить потанцювати.</l>
        </sp>
        <sp who="#gist">
          <speaker>Гість</speaker>
          <l>Ото! Хіба ти в нього пахоля?</l>
        </sp>
        <sp who="#stepan">
          <speaker>Степан</speaker>
          <l>Ба, знаєш, як то кажуть: «скачи, враже,</l>
          <l>як пан накаже»… Та я ладен, брате,</l>
          <l>уже хоч би й на голові ходити,</l>
          <l>аби чогось добутися для тебе</l>
          <l>та для Вкраїни. Дай мені супліку,</l>
          <l>оту, що ти приготував цареві, –</l>
          <l>як влучу слушний час, то я подам</l>
          <l>до власних рук йому.</l>
        </sp>
        <sp who="#gist">
          <speaker>Гість</speaker>
          <stage>(виймає загорнений у хустину папір з печатками)</stage>
          <l>Ось, пане-брате.</l>
          <l>Хай бог тобі поможе! Не минути</l>
          <l>розливу крови братньої, як тілько</l>
          <l>супліка сяя марна буде.</l>
        </sp>
        <sp who="#stepan">
          <speaker>Степан</speaker>
          <l>Боже,</l>
          <l>не попусти!</l>
        </sp>
        <sp who="#gist">
          <speaker>Гість</speaker>
          <l>Бувай здоров. Піду вже.</l>
        </sp>
        <sp who="#stepan">
          <speaker>Степан</speaker>
          <l>Хай бог тебе провадить, пане-брате.</l>
          <stage>(Чоломкаються, гість виходить).</stage>
        </sp>
        <sp who="#oksana">
          <speaker>Оксана</speaker>
          <stage>(швиденько увіходить з інших дверей швидким кроком)</stage>
          <l>А я тебе, Степане, скрізь шукаю.</l>
        </sp>
        <sp who="#stepan">
          <speaker>Степан</speaker>
          <l>Що там таке?</l>
        </sp>
        <sp who="#oksana">
          <speaker>Оксана</speaker>
          <l>Порадитися треба.</l>
          <l>Мені Яхненко тут листа привіз</l>
          <l>від братчиці-товаришки.</l>
        </sp>
        <sp who="#stepan">
          <speaker>Степан</speaker>
          <stage>(з поспіхом)</stage>
          <l>Де лист?</l>
          <l>Його спалити треба!</l>
        </sp>
        <sp who="#oksana">
          <speaker>Оксана</speaker>
          <l>Бог з тобою!</l>
          <l>Чому спалити? То вона прохає,</l>
          <l>щоб я, по змозі, грошей їй послала,</l>
          <l>якусь вона потребу має пильну.</l>
        </sp>
        <sp who="#stepan">
          <speaker>Степан</speaker>
          <l>Не посилай. Крий боже! І не думай!</l>
        </sp>
        <sp who="#oksana">
          <speaker>Оксана</speaker>
          <l>Та що тобі біг дав? Я й не гадала,</l>
          <l>що ти такий скупий. Коли вже так –</l>
          <l>я з посагу свого послати можу.</l>
        </sp>
        <sp who="#stepan">
          <speaker>Степан</speaker>
          <l>Та я не грошей жалую, Оксано.</l>
        </sp>
        <sp who="#oksana">
          <speaker>Оксана</speaker>
          <l>А чом же ти не хочеш?</l>
        </sp>
        <sp who="#stepan">
          <speaker>Степан</speaker>
          <l>Небезпечно.</l>
          <stage>(Нахилившись до неї, зовсім нишком).</stage>
          <l>Вони там з Дорошенком накладають…</l>
        </sp>
        <sp who="#oksana">
          <speaker>Оксана</speaker>
          <stage>(здивована мовчить, потім загадково усміхається)</stage>
          <l>Ну, що ж, так, може, й треба.</l>
        </sp>
        <sp who="#stepan">
          <speaker>Степан</speaker>
          <l>Схаменися!</l>
          <l>Ти ж так боялася розливу крови,</l>
          <l>а ся війна найпаче братовбійна,</l>
          <l>що Дорошенко зняв на Україні, –</l>
          <l>тож він татар на поміч приєднав</l>
          <l>і платить їм ясирем християнським.</l>
        </sp>
        <sp who="#oksana">
          <speaker>Оксана</speaker>
          <stage>(сідає мов знесилена на ослін і спирається на стіл)</stage>
          <l>Скрізь горе, скрізь, куди не обернися…</l>
          <l>Татари там… татари й тут…</l>
        </sp>
        <sp who="#stepan">
          <speaker>Степан</speaker>
          <l>Оксано!</l>
          <l>Що мариться тобі? Татари тут?</l>
        </sp>
        <sp who="#oksana">
          <speaker>Оксана</speaker>
          <l>А що ж? Хіба я тут не як татарка</l>
          <l>сижу в неволі? Ти хіба не ходиш</l>
          <l>під ноги слатися своєму пану,</l>
          <l>мов ханові? Скрізь палі, канчуки…</l>
          <l>холопів продають… Чим не татари?</l>
        </sp>
        <sp who="#stepan">
          <speaker>Степан</speaker>
          <l>Тут віра християнська.</l>
        </sp>
        <sp who="#oksana">
          <speaker>Оксана</speaker>
          <l>Тілько ж віра!</l>
          <l>Та й то… прийду до церкви – прости боже!</l>
          <l>я тут і служби щось не пізнаю:</l>
          <l>заводять якось, хтозна й по-якому…</l>
        </sp>
        <sp who="#stepan">
          <speaker>Степан</speaker>
          <l>Оксано, се вже гріх!</l>
        </sp>
        <sp who="#oksana">
          <speaker>Оксана</speaker>
          <l>Ой, чоловіче!..</l>
          <l>Та й осоружна ж ся мені Москва!</l>
          <stage>(Схиляється головою до стола)</stage>
        </sp>
        <sp who="#stepan">
          <speaker>Степан</speaker>
          <stage>(сумно стоїть над нею)</stage>
          <l>Я так і знав… Хіба ж я не казав,</l>
          <l>що я тобі нічого дать не можу</l>
          <l>тут, на чужині?..</l>
        </sp>
        <sp who="#oksana">
          <speaker>Оксана</speaker>
          <stage>(кидається до нього)</stage>
          <l>Ні, моє кохання!</l>
          <l>Се я недобра! Так, немов не знаю,</l>
          <l>що бідний мій голубонько страждає</l>
          <l>за всіх найгірше, – треба ж завдавати</l>
          <l>жалю ще більше!</l>
          <stage>(Степан пригортає її).</stage>
          <l>Ну, скажи, мій любий,</l>
          <l>чи довго нам ще мучитися так?</l>
        </sp>
        <sp who="#stepan">
          <speaker>Степан</speaker>
          <stage>(зітхнувши)</stage>
          <l>Бог знає, серденько!</l>
        </sp>
        <sp who="#oksana">
          <speaker>Оксана</speaker>
          <l>Невже й загинем</l>
          <l>у сій неволі?</l>
        </sp>
        <sp who="#stepan">
          <speaker>Степан</speaker>
          <l>Май надію в бозі.</l>
          <l>Ще якось, може, зміняться часи.</l>
          <l>Коли б утихомирилося трохи</l>
          <l>там, на Вкраїні, попрошу царя,</l>
          <l>щоб відпустив мене хоч у гостину.</l>
        </sp>
        <sp who="#oksana">
          <speaker>Оксана</speaker>
          <l>Тепер ніяк не можна?</l>
        </sp>
        <sp who="#stepan">
          <speaker>Степан</speaker>
          <l>Ні, єдина,</l>
          <l>тепер нема що й думати! От саме</l>
          <l>я маю до царя супліку нести,</l>
          <l>що люди з України привезли, –</l>
          <l>жаліються на утиски, на кривди…</l>
          <l>Я маю боронити ту супліку,</l>
          <l>то вже ж не час проситися з Москви.</l>
          <l>«От, скажуть, речі солодко розводить,</l>
          <l>а сам в ліс дивиться». Тепер, Оксано,</l>
          <l>нам треба стерегтися так, «щоб муха</l>
          <l>не підточила носа», як то кажуть.</l>
          <l>Крий боже схибити в чому, – пропала</l>
          <l>вся наша справа і громадська вкупі.</l>
        </sp>
        <sp who="#oksana">
          <speaker>Оксана</speaker>
          <l>Ну, як його ще більше стерегтися?</l>
          <l>Вже й так немов замазались у піч!</l>
        </sp>
        <sp who="#stepan">
          <speaker>Степан</speaker>
          <l>Та от, наприклад, ти послати хочеш</l>
          <l>ті гроші братчиці…</l>
        </sp>
        <sp who="#oksana">
          <speaker>Оксана</speaker>
          <stage>(спустивши очі)</stage>
          <l>Вже не пошлю.</l>
          <l>Нехай пробачить, що ж, коли не змога…</l>
          <l>Я напишу їй…</l>
        </sp>
        <sp who="#stepan">
          <speaker>Степан</speaker>
          <l>Краще не пиши</l>
          <l>нічого, серце.</l>
        </sp>
        <sp who="#oksana">
          <speaker>Оксана</speaker>
          <l>Як же так, Степане?</l>
          <l>Се ж навіть незвичайно!</l>
        </sp>
        <sp who="#stepan">
          <speaker>Степан</speaker>
          <l>Як листа</l>
          <l>десь перехоплять – чи то раз бувало? –</l>
          <l>то ще готові взяти на тортури,</l>
          <l>як викриють ту справу з Дорошенком,</l>
          <l>щоб ти призналася, в чім накладала</l>
          <l>з товаришками…</l>
        </sp>
        <sp who="#oksana">
          <speaker>Оксана</speaker>
          <l>Я перекажу</l>
          <l>через Яхненка…</l>
        </sp>
        <sp who="#stepan">
          <speaker>Степан</speaker>
          <l>Мушу я просити,</l>
          <l>щоб ти його у нас тут не приймала.</l>
        </sp>
        <sp who="#oksana">
          <speaker>Оксана</speaker>
          <l>Та я ж його просила, щоб прийшов!</l>
          <l>Вже ж не прогнати!</l>
        </sp>
        <sp who="#stepan">
          <speaker>Степан</speaker>
          <l>Накажи слугою,</l>
          <l>що ти нездужаєш.</l>
        </sp>
        <sp who="#oksana">
          <speaker>Оксана</speaker>
          <l>Не випадає.</l>
        </sp>
        <sp who="#stepan">
          <speaker>Степан</speaker>
          <l>Як хочеш. Тілько як візьмуть «на дибу»,</l>
          <l>то вже не жалуй!</l>
        </sp>
        <sp who="#oksana">
          <speaker>Оксана</speaker>
          <l>Звідки вже й «на дибу»?</l>
        </sp>
        <sp who="#stepan">
          <speaker>Степан</speaker>
          <l>А що ж ти думаєш? За тим Яхненком</l>
          <l>шпиги московські цілим роєм ходять.</l>
          <l>Я знаю їх.</l>
        </sp>
        <sp who="#oksana">
          <speaker>Оксана</speaker>
          <stage>(зажурено)</stage>
          <l>Так я й не передам</l>
          <l>родині ні листів, ні подарунків…</l>
        </sp>
        <sp who="#stepan">
          <speaker>Степан</speaker>
          <l>Та знаєш, люба, поки що, то й краще б</l>
          <l>не озиватись, надто до Івана,</l>
          <l>бо він в непевні справи устряває…</l>
        </sp>
        <sp who="#oksana">
          <speaker>Оксана</speaker>
          <l>До брата рідного не озиватись?</l>
          <stage>(У неї стають сльози на очах).</stage>
        </sp>
        <sp who="#stepan">
          <speaker>Степан</speaker>
          <l>Се ж не навіки, рибонько, тимчасом</l>
          <l>поки утихомириться…</l>
          <stage>(Знов пригортає її).</stage>
        </sp>
        <sp who="#oksana">
          <speaker>Оксана</speaker>
          <stage>(не відповідаючи на пестощі, безвиразно)</stage>
          <l>Гаразд,</l>
          <l>нікому не писатиму.</l>
        </sp>
        <sp who="#stepan">
          <speaker>Степан</speaker>
          <l>Ти, серце,</l>
          <l>на мене гніваєшся.</l>
        </sp>
        <sp who="#oksana">
          <speaker>Оксана</speaker>
          <stage>(так само)</stage>
          <l>Ні, чого ж?</l>
          <l>Ти маєш рацію. Нащо писати?</l>
          <stage>(Степан опускає руки. Оксана повагом виходить з хати).</stage>
        </sp>
      </div>
      <div type="act">
        <head>4</head>
        <stage>Терем. Оксана гаптує в кроснах, рухи в неї ліниві, в’ялі.</stage>
        <sp who="#stepan">
          <speaker>Степан</speaker>
          <stage>(увіходить і сідає близько Оксани на дзиглику)</stage>
          <l>Щось голова болить…</l>
        </sp>
        <sp who="#oksana">
          <speaker>Оксана</speaker>
          <stage>(не підводячи очей від шитва)</stage>
          <l>Ти пізно встав.</l>
        </sp>
        <sp who="#stepan">
          <speaker>Степан</speaker>
          <l>Та світом же прийшов з тії беседи.</l>
        </sp>
        <sp who="#oksana">
          <speaker>Оксана</speaker>
          <l>Було там весело?</l>
        </sp>
        <sp who="#stepan">
          <speaker>Степан</speaker>
          <l>Ей, де там в ката!</l>
          <l>По щирості бояться слово мовить…</l>
          <l>П’ють, п’ють, поки поп’ються, потім звада…</l>
        </sp>
        <sp who="#oksana">
          <speaker>Оксана</speaker>
          <l>А як же там, Степане, та супліка?</l>
        </sp>
        <sp who="#stepan">
          <speaker>Степан</speaker>
          <l>Та що ж… ніяк… Цар каже: «прочитаєм,</l>
          <l>подумаєм»… Чували вже ми теє!</l>
        </sp>
        <sp who="#oksana">
          <speaker>Оксана</speaker>
          <l>Що ж буде?</l>
        </sp>
        <sp who="#stepan">
          <speaker>Степан</speaker>
          <stage>(з болісною досадою)</stage>
          <l>Ой, не знаю! Не питай!</l>
          <stage>(Мовчать. Оксана шиє, потім голка випадає їй з рук)</stage>
        </sp>
        <sp who="#stepan">
          <speaker>Степан</speaker>
          <l>Хоч би ти щось, Оксано, розказала,</l>
          <l>а то так сумно, голова забита</l>
          <l>усяким лихом.</l>
        </sp>
        <sp who="#oksana">
          <speaker>Оксана</speaker>
          <stage>(в’яло)</stage>
          <l>Що ж я розкажу?</l>
          <l>Нічого я не бачу і не чую,</l>
          <l>сиджу собі…</l>
        </sp>
        <sp who="#stepan">
          <speaker>Степан</speaker>
          <stage>(трохи раздражений)</stage>
          <l>Ну, робиш же що-небудь?</l>
        </sp>
        <sp who="#oksana">
          <speaker>Оксана</speaker>
          <l>Учора вишила червону квітку,</l>
          <l>сьогодня синю… Се тобі цікаво?</l>
        </sp>
        <sp who="#stepan">
          <speaker>Степан</speaker>
          <l>Ти так, неначе дражнишся зо мною!</l>
        </sp>
        <sp who="#oksana">
          <speaker>Оксана</speaker>
          <stage>(крізь сльози)</stage>
          <l>Ні, далебі, Степане, не дражнюся!</l>
        </sp>
        <sp who="#stepan">
          <speaker>Степан</speaker>
          <stage>(придивляється до шитва. Лагідно)</stage>
          <l>А що се буде з сеї лиштви, любко?</l>
        </sp>
        <sp who="#oksana">
          <speaker>Оксана</speaker>
          <stage>(знов безучасно)</stage>
          <l>Не знаю, се щось Ганна почала.</l>
        </sp>
        <sp who="#stepan">
          <speaker>Степан</speaker>
          <l>Либонь, собі на посаг. Се вже хутко</l>
          <l>її весілля.</l>
        </sp>
        <sp who="#oksana">
          <speaker>Оксана</speaker>
          <l>Та за місяць ніби.</l>
        </sp>
        <sp who="#stepan">
          <speaker>Степан</speaker>
          <l>От на весіллі трохи погуляєш,</l>
          <l>розважишся.</l>
        </sp>
        <sp who="#oksana">
          <speaker>Оксана</speaker>
          <l>Ет, знаю ту розвагу!</l>
          <l>Частуй та кланяйся: «не обезсудьте»…</l>
          <l>а гостійки поза плечима судять:</l>
          <l>«Черкашенка, чужачка»…</l>
        </sp>
        <sp who="#stepan">
          <speaker>Степан</speaker>
          <l>Ти вже надто</l>
          <l>на те вважаєш.</l>
        </sp>
        <sp who="#oksana">
          <speaker>Оксана</speaker>
          <stage>(байдуже)</stage>
          <l>Ні, мені дарма.</l>
          <stage>(Мовчання).</stage>
        </sp>
        <sp who="#stepan">
          <speaker>Степан</speaker>
          <l>Ти так неначе втомлена сьогодня.</l>
          <l>Клопочешся при господарстві, може?</l>
        </sp>
        <sp who="#oksana">
          <speaker>Оксана</speaker>
          <l>Ні, я не клопочусь, – то все матуся.</l>
          <l>Ми з Ганною все шиємо.</l>
        </sp>
        <sp who="#stepan">
          <speaker>Степан</speaker>
          <l>То, може,</l>
          <l>не треба стілько шити?</l>
        </sp>
        <sp who="#oksana">
          <speaker>Оксана</speaker>
          <l>Що ж робити?</l>
          <l>Насіння я лузати не люблю,</l>
          <l>так як Ганнуся. Треба ж десь подіти</l>
          <l>і руки й очі…</l>
        </sp>
        <sp who="#stepan">
          <speaker>Степан</speaker>
          <l>Бідненька ти в мене.</l>
          <stage>(Оксана проривається риданням).</stage>
          <l>Оксано! Що се ти? Та бог з тобою!</l>
          <l>Чи хто тебе образив? Мати? Ганна?</l>
        </sp>
        <sp who="#oksana">
          <speaker>Оксана</speaker>
          <stage>(трохи стишуючись)</stage>
          <l>Вони як рідні… я на їх не скаржусь…</l>
        </sp>
        <sp who="#stepan">
          <speaker>Степан</speaker>
          <l>Так що ж?..</l>
        </sp>
        <sp who="#oksana">
          <speaker>Оксана</speaker>
          <stage>(уриває ридання, з одчаєм)</stage>
          <l>Степане! Ти хіба ж не бачиш?</l>
          <l>Я гину, в’яну, жити так не можу!</l>
          <stage>(В знесиллі похиляється на кросна).</stage>
        </sp>
        <sp who="#stepan">
          <speaker>Степан</speaker>
          <l>Се правда, не ростуть квітки в темниці…</l>
          <l>А я гадав…</l>
          <stage>(Ходить по хаті в тяжкій задумі, потім спиняється перед Оксаною).</stage>
          <l>Оксано, заспокойся,</l>
          <l>поговорім ладом.</l>
        </sp>
        <sp who="#oksana">
          <speaker>Оксана</speaker>
          <l>Про що, Степане?</l>
        </sp>
        <sp who="#stepan">
          <speaker>Степан</speaker>
          <l>Виходить, я тебе занапастив.</l>
        </sp>
        <sp who="#oksana">
          <speaker>Оксана</speaker>
          <l>Ні, я сама…</l>
        </sp>
        <sp who="#stepan">
          <speaker>Степан</speaker>
          <l>Однаково. Я більше</l>
          <l>не хочу заїдать твоєї долі.</l>
          <l>Хоч як мені се гірко… я готовий</l>
          <l>тебе до батька відпустити.</l>
        </sp>
        <sp who="#oksana">
          <speaker>Оксана</speaker>
          <l>Як?</l>
          <l>А ти ж?</l>
        </sp>
        <sp who="#stepan">
          <speaker>Степан</speaker>
          <l>Я тут зостануся. Для мене</l>
          <l>немає воріття, ти ж теє знаєш.</l>
        </sp>
        <sp who="#oksana">
          <speaker>Оксана</speaker>
          <stage>(зворушена)</stage>
          <l>То се б тебе покинути я мала?</l>
          <l>Чи я ж на те стояла під вінцем</l>
          <l>і присягу давала?</l>
        </sp>
        <sp who="#stepan">
          <speaker>Степан</speaker>
          <stage>(гірко)</stage>
          <l>Я, Оксано,</l>
          <l>не хан татарський, щоб людей держати</l>
          <l>на присязі, мов на шнурку. Ти вільна.</l>
          <l>Се тілько я в неволі.</l>
        </sp>
        <sp who="#oksana">
          <speaker>Оксана</speaker>
          <stage>(хитає головою)</stage>
          <l>Ні, Степане.</l>
        </sp>
        <sp who="#stepan">
          <speaker>Степан</speaker>
          <l>Чого ж? Я присягу тобі вертаю…</l>
          <stage>(Голос йому переривається від турботи).</stage>
          <l>І я прошу тебе… прости мене…</l>
          <l>що я… тебе відмовив від родини…</l>
          <l>що я…</l>
        </sp>
        <sp who="#oksana">
          <speaker>Оксана</speaker>
          <stage>(обіймає його)</stage>
          <l>Ні, годі, не скажи!</l>
          <l>Не знаєш ти… Це ж ти мені ні слова,</l>
          <l>ні слова не промовив там, у батька,</l>
          <l>а вже моя душа була твоєю!</l>
          <l>Ти думаєш, як я тепер поїду</l>
          <l>від тебе геть, то не лишиться тута</l>
          <l>моя душа?</l>
        </sp>
        <sp who="#stepan">
          <speaker>Степан</speaker>
          <l>Так що ж робити, люба?</l>
        </sp>
        <sp who="#oksana">
          <speaker>Оксана</speaker>
          <l>Втікаймо всі! Мій батенько поможе</l>
          <l>прожити якось, поки ти придбаєш.</l>
          <l>Хай їм абищо, сим московським добрам!</l>
          <l>Втікаймо на Вкраїну!</l>
        </sp>
        <sp who="#stepan">
          <speaker>Степан</speaker>
          <l>Цар достане</l>
          <l>боярина свого скрізь на Вкраїні,</l>
          <l>та ще й твоїй родині буде лихо.</l>
          <l>Не скриємось нігде…</l>
        </sp>
        <sp who="#oksana">
          <speaker>Оксана</speaker>
          <l>Втікаймо в Польщу!</l>
          <l>А ні, то на Волощину!</l>
        </sp>
        <sp who="#stepan">
          <speaker>Степан</speaker>
          <l>Що з того?</l>
          <l>Зміняємо чужину на чужину…</l>
          <l>Приблудами чужі пороги будем</l>
          <l>там оббивати… все одно, що й тут.</l>
        </sp>
        <sp who="#oksana">
          <speaker>Оксана</speaker>
          <l>Ні, там вільніше.</l>
        </sp>
        <sp who="#stepan">
          <speaker>Степан</speaker>
          <l>Треба заслужити</l>
          <l>чимсь ту сусідську ласку. Чим же більше,</l>
          <l>коли не зрадою проти Москви?</l>
        </sp>
        <sp who="#oksana">
          <speaker>Оксана</speaker>
          <l>Так їй і треба!</l>
        </sp>
        <sp who="#stepan">
          <speaker>Степан</speaker>
          <l>Присяга, Оксано,</l>
          <l>велике діло. Цар мені не верне</l>
          <l>так присяги, як я тобі вернув.</l>
          <l>Та й я йому не можу повернути</l>
          <l>всього, що я приймав з його руки.</l>
          <stage>(Мовчання. Починає сутеніти. Десь у церкві тихо дзвонять).</stage>
        </sp>
        <sp who="#oksana">
          <speaker>Оксана</speaker>
          <l>Степане, вже не говорімо більше</l>
          <l>про се ніколи.</l>
        </sp>
        <sp who="#stepan">
          <speaker>Степан</speaker>
          <l>Так, не треба, люба…</l>
          <stage>(Згодом)</stage>
          <l>Чому не шиєш?</l>
        </sp>
        <sp who="#oksana">
          <speaker>Оксана</speaker>
          <l>Вже мені не видко.</l>
          <l>А ще світити рано.</l>
        </sp>
        <sp who="#stepan">
          <speaker>Степан</speaker>
          <l>Заспівай</l>
          <l>щось потихеньку, якщо можеш.</l>
        </sp>
        <sp who="#oksana">
          <speaker>Оксана</speaker>
          <l>Добре.</l>
          <stage>(Співає потихеньку)</stage>
          <l>«Ой, як було хорошенько, як рід з родом п’є,</l>
          <l>вип’є чарку, вип’є другу та по сестру шле.</l>
          <l>«Сеструнько-голубонько»…</l>
          <stage>(Уриває).</stage>
          <l>Не можу.</l>
          <l>Либонь, я одзвичаїлась від співів.</l>
          <l>Та й щось на груди важко.</l>
          <stage>(Кашляє).</stage>
        </sp>
        <sp who="#stepan">
          <speaker>Степан</speaker>
          <stage>(стривожений)</stage>
          <l>Ой, кохана,</l>
          <l>чи ти не хвора?</l>
        </sp>
        <sp who="#oksana">
          <speaker>Оксана</speaker>
          <l>Де ж там! То щось так..</l>
          <stage>(Увіходять мати й Ганна, за ними слуги вносять загортки з покупом. Поклавши пакунки, слуги виходять.)</stage>
        </sp>
        <sp who="#mati">
          <speaker>Мати</speaker>
          <l>Добривечір, дітки! Що сидите</l>
          <l>так поночі?</l>
        </sp>
        <sp who="#stepan">
          <speaker>Степан</speaker>
          <l>Так, дещо розмовляли.</l>
        </sp>
        <sp who="#mati">
          <speaker>Мати</speaker>
          <l>Не наговоряться все голуб’ятка.</l>
          <l>Коли б то бог судив і Ганні нашій</l>
          <l>таке подружжя!</l>
        </sp>
        <sp who="#ganna">
          <speaker>Ганна</speaker>
          <stage>(світить тим часом і розгортає пакунки)</stage>
          <l>Подивись, Оксано,</l>
          <l>чого ми накупили!</l>
          <stage>(Оксана підходить).</stage>
          <l>Се на шубу,</l>
          <l>а се [на] літники, а се [на] кичку.</l>
          <l>Що, правда, гарне? Ми ж ото пішли</l>
          <l>аж до купців заморських.</l>
        </sp>
        <sp who="#oksana">
          <speaker>Оксана</speaker>
          <stage>(жваво)</stage>
          <l>Гарно, гарно!</l>
          <l>Та й молодичка з тебе гарна буде!</l>
          <l>Ну, й потанцюю в тебе на весіллі!</l>
          <l>Нехай уже московки не здивують!</l>
        </sp>
        <sp who="#ganna">
          <speaker>Ганна</speaker>
          <l>От я люблю, як ти така весела,</l>
          <l>а то сидить, похнюпившись, аж сумно.</l>
        </sp>
        <sp who="#mati">
          <speaker>Мати</speaker>
          <l>Та, звісно, і чого б таки журитись?</l>
          <l>Ви люди молоді… у хаті лад…</l>
        </sp>
        <sp who="#oksana">
          <speaker>Оксана</speaker>
          <stage>(підхоплює)</stage>
          <l>За хатою добро…</l>
        </sp>
        <sp who="#ganna">
          <speaker>Ганна</speaker>
          <stage>(не зважаючи іронії)</stage>
          <l>Авжеж, сестричко,</l>
          <l>якби ти бачила, що там купців</l>
          <l>наїхало! І чом ти не пішла</l>
          <l>із нами вкупі?</l>
        </sp>
        <sp who="#oksana">
          <speaker>Оксана</speaker>
          <l>Я дошити хтіла,</l>
          <l>а завтра й я піду по всіх усюдах,</l>
          <l>закупимо з тобою всю Москву!</l>
          <l>От я собі парчеву кичку справлю!</l>
          <l>Степане, можна?</l>
        </sp>
        <sp who="#stepan">
          <speaker>Степан</speaker>
          <l>Чом би ж то не можна?</l>
        </sp>
        <sp who="#oksana">
          <speaker>Оксана</speaker>
          <stage>(плеще в долоні й приспівує)</stage>
          <l>«Бодай мені такий вік довгий,</l>
          <l>як у мене чоловік добрий!…»</l>
        </sp>
        <sp who="#mati">
          <speaker>Мати</speaker>
          <stage>(втішно всміхаючись)</stage>
          <l>Ну й вигадниця в тебе жінка, синку!</l>
        </sp>
        <sp who="#ganna">
          <speaker>Ганна</speaker>
          <l>А як вона мені співала гарно</l>
          <l>весільної! Сестричко, заспівай</l>
          <l>тієї, як то косу розплітають.</l>
        </sp>
        <sp who="#oksana">
          <speaker>Оксана</speaker>
          <l>Не хочу, то сумна, ще знов заплачеш.</l>
          <l>Я зараз коровайницею буду</l>
          <l>або приданкою – ти тілько слухай:</l>
          <stage>(Співає дуже голосно, по-сільському).</stage>
          <l>«Не бійся, матусю, не бійся,</l>
          <l>в червоні чобітки обуйся,</l>
          <l>щоб твої підківки бряжчали,</l>
          <l>щоб наші вороги мовчали!</l>
          <l>Гу!»</l>
          <stage>(Вигукнувши, вискакує на ослін).</stage>
          <l>Отак приданки скачуть через лавки!</l>
        </sp>
        <sp who="#stepan">
          <speaker>Степан</speaker>
          <stage>(ловить її й здіймає з ослона)</stage>
          <l>Ну, ну, Оксано, ти вже щось занадто.</l>
        </sp>
        <sp who="#mati">
          <speaker>Мати</speaker>
          <l>Та правда, донечко, почує челядь…</l>
        </sp>
        <sp who="#oksana">
          <speaker>Оксана</speaker>
          <l>Овва! Так що ж? Бояриня гуляє!</l>
          <l>Давай утнем санжарівки, Ганнусю!</l>
        </sp>
        <sp who="#ganna">
          <speaker>Ганна</speaker>
          <stage>(сміючись)</stage>
          <l>Та я не вмію!</l>
        </sp>
        <sp who="#oksana">
          <speaker>Оксана</speaker>
          <l>Я тебе навчу!</l>
          <stage>(Крутить Ганну навколо себе, приспівуючи).</stage>
          <l>«Гуляй, гуляй, господине,</l>
          <l>нехай наша журба згине!</l>
          <l>Ой чи згине, чи не згине,</l>
          <l>гуляй, гуляй, господине!»</l>
          <l>Що ж ти, Степане? Помагай співати!</l>
          <stage>(Залягається сміхом, що згодом переходить у кашель. Степан тривожно кидається до неї).</stage>
        </sp>
      </div>
      <div type="act">
        <head>5</head>
        <stage>Степанів садок. Будинок виходить у нього задньою стіною. Видко ґратчасті вікна терема і піддашок із сходами. Збоку в садку зроблена повіточка садова, вся в зелені та в квітах: у повітці приладновано великий турецький ослін з подушками. – З терема по сходах надвірних помалу спускаються мати й Оксана. Оксану ведуть по-під руки дві служниці – «сенные девушки». Оксана у простій широкій хатній сукні, без кички, голова зав’язана на український лад шовковою хусткою. Оксана хвора, очі позападали, але дуже блищать, на щоках хворий рум’янець.</stage>
        <sp who="#mati">
          <speaker>Мати</speaker>
          <stage>(пройшовши вперед до повітки, показує дівчатам на ослін)</stage>
          <l>Отут бояриню посадовіть</l>
          <l>та й можете вертати до роботи.</l>
          <stage>(Дівчата садовлять Оксану і вертаються в терем)</stage>
        </sp>
        <sp who="#mati">
          <speaker>Мати</speaker>
          <l>Що, доненько, тут, правда ж, придобніше?</l>
          <l>Вільніше дихати?</l>
        </sp>
        <sp who="#oksana">
          <speaker>Оксана</speaker>
          <l>Вільніше?..</l>
          <stage>(Схиляється на подушки).</stage>
        </sp>
        <sp who="#mati">
          <speaker>Мати</speaker>
          <l>Ляж,</l>
          <l>ляж, рибонько. Заснути, може, хочеш?</l>
        </sp>
        <sp who="#oksana">
          <speaker>Оксана</speaker>
          <l>Так, я б заснула… тілько я боюся…</l>
        </sp>
        <sp who="#mati">
          <speaker>Мати</speaker>
          <l>От, хай бог милує! Чого боїшся?</l>
        </sp>
        <sp who="#oksana">
          <speaker>Оксана</speaker>
          <l>Та все якесь таке страхіття сниться.</l>
        </sp>
        <sp who="#mati">
          <speaker>Мати</speaker>
          <l>Ти помолись до Йосипа святого,</l>
          <l>то він всі сни перенесе на добре.</l>
        </sp>
        <sp who="#oksana">
          <speaker>Оксана</speaker>
          <l>От відколи я тут, то й сни змінились…</l>
          <l>Бувало, там, у батенька, все сниться,</l>
          <l>що я літаю. Так, бувало, любо…</l>
          <l>А тут не снилось і разу…</l>
        </sp>
        <sp who="#mati">
          <speaker>Мати</speaker>
          <l>Бач, любко,</l>
          <l>як сниться, що літаєш, то ростеш,</l>
          <l>отим воно так замолоду й сниться.</l>
          <l>Тепер же ти вже не ростеш…</l>
        </sp>
        <sp who="#oksana">
          <speaker>Оксана</speaker>
          <l>Та… певне…</l>
        </sp>
        <sp who="#mati">
          <speaker>Мати</speaker>
          <stage>(поправляючи їй подушки)</stage>
          <l>Ляж вигідненько та засни гарненько.</l>
          <stage>(Сідає коло неї в ногах).</stage>
          <l>А я посижу тута, помолюся,</l>
          <l>щоб бог тобі послав у сні здоров’я.</l>
          <stage>(Виймає бурштинові чітки і перебирає їх, стиха ворушачи устами. Оксана засипляє. Степан виходить з долішнього рундука. Мати киває йому, щоб помалу йшов, не гукав, потім устає обережно і йде до нього на другий кінець садка, далі від повітки).</stage>
        </sp>
        <sp who="#mati">
          <speaker>Мати</speaker>
          <stage>(нишком)</stage>
          <l>Ну, що казав той німець? Є надія?</l>
        </sp>
        <sp who="#stepan">
          <speaker>Степан</speaker>
          <l>Що ж, каже: «в бога все можливо».</l>
        </sp>
        <sp who="#mati">
          <speaker>Мати</speaker>
          <l>Певне!</l>
          <l>Та все ж би й людської снаги докласти,</l>
          <l>либонь, не гріх.</l>
        </sp>
        <sp who="#stepan">
          <speaker>Степан</speaker>
          <l>Він докладає, мамо.</l>
          <l>Він є людина велико-учена…</l>
          <l>Та що ж, коли така тяжка хвороба?</l>
        </sp>
        <sp who="#mati">
          <speaker>Мати</speaker>
          <l>І звідки причепилася напасть?..</l>
          <l>Либонь, се хтось наврочив на весіллі</l>
          <l>Ганнусинім, бо відтоді й заслабла.</l>
        </sp>
        <sp who="#stepan">
          <speaker>Степан</speaker>
          <l>Здається, ще давніше почалося…</l>
        </sp>
        <sp who="#mati">
          <speaker>Мати</speaker>
          <l>Хіба? Та ні, вона була здорова.</l>
          <l>А от що на весіллі… Ну, та як же</l>
          <l>той німець каже? З чого б то воно?</l>
          <l>Чи з пристріту? Чи, може, з переляку?</l>
          <l>от горе, тут нема таких бабів,</l>
          <l>як там, у нас, – коли б так пошептали…</l>
        </sp>
        <sp who="#stepan">
          <speaker>Степан</speaker>
          <l>Ні, матінко, не помогли б ті шепти.</l>
          <l>Така вже слабість.</l>
        </sp>
        <sp who="#mati">
          <speaker>Мати</speaker>
          <l>Що ж воно? Як зветься?</l>
        </sp>
        <sp who="#stepan">
          <speaker>Степан</speaker>
          <l>Казав він: ваша пані занудилась</l>
          <l>по ріднім краю – се є также слабість.</l>
          <l>Сказав мені по-грецьки, як і зветься.</l>
        </sp>
        <sp who="#mati">
          <speaker>Мати</speaker>
          <l>Та він то назове на всіх язиках,</l>
          <l>а щоб то вигоїти…</l>
        </sp>
        <sp who="#stepan">
          <speaker>Степан</speaker>
          <l>Він казав –</l>
          <l>коли б її повезти на Вкраїну,</l>
          <l>то, може б, ще й одужала.</l>
        </sp>
        <sp who="#mati">
          <speaker>Мати</speaker>
          <l>От, синку,</l>
          <l>на сей раз німець, може, й правду каже.</l>
          <l>Вона таки нудилася, небога.</l>
          <l>Що ж, відомо, завезена далеко…</l>
          <l>Не кожде привикає до чужини.</l>
          <l>Котре привикне, а котре, то й…</l>
        </sp>
        <sp who="#stepan">
          <speaker>Степан</speaker>
          <l>Мамо,</l>
          <l>я попрошу царя, щоб нас пустив</l>
          <l>до тестя у гостину – чей же пустить?</l>
        </sp>
        <sp who="#mati">
          <speaker>Мати</speaker>
          <l>Та, може, й пустить – вже ж війни немає.</l>
        </sp>
        <sp who="#stepan">
          <speaker>Степан</speaker>
          <l>Скажу йому, що маю ще й у Київ</l>
          <l>повезти хвору жінку поклонитись</l>
          <l>угодникам святим там у печерах,</l>
          <l>для ізціленія – невже ж не пустить?</l>
        </sp>
        <sp who="#mati">
          <speaker>Мати</speaker>
          <l>Повинен би пустити. Се вже й гріх</l>
          <l>людей на богомілля не пускати!</l>
          <l>А це, Степанку, ти надумав добре –</l>
          <l>поїхати на прощу, помічніше</l>
          <l>воно буває над усякі ліки.</l>
          <stage>(Зітхнувши, поглянула на небо).</stage>
          <l>Ба, сонечко схиляється на вечір.</l>
          <l>Ти б тута розбудив Оксану, синку.</l>
          <l>Навзаході недобре спати хворим.</l>
          <l>А я піду, зварю майове зілля,</l>
          <l>щоб на ніч їй було готове пити.</l>
        </sp>
        <sp who="#stepan">
          <speaker>Степан</speaker>
          <l>Спасибі, що клопочетеся нею.</l>
        </sp>
        <sp who="#mati">
          <speaker>Мати</speaker>
          <l>Що ж, синку, завезли чужу дитину,</l>
          <l>то треба ж якось їй давати раду.</l>
          <stage>(Іде в терем. Степан підходить до Оксани і стиха цілує її. Вона прокидається).</stage>
        </sp>
        <sp who="#oksana">
          <speaker>Оксана</speaker>
          <l>Се ти, Степане?.. Бач, мені приснилось,</l>
          <l>що місяць ясно-ясно засвітив</l>
          <l>у батьковім садочку…</l>
        </sp>
        <sp who="#stepan">
          <speaker>Степан</speaker>
          <stage>(удавано-веселим голосом)</stage>
          <l>Місяць, люба?</l>
          <l>Се дивно, бо як раз на тебе сонце!</l>
        </sp>
        <sp who="#oksana">
          <speaker>Оксана</speaker>
          <l>Що ж, може, там ясніше світить місяць,</l>
          <l>ніж тута сонце…</l>
        </sp>
        <sp who="#stepan">
          <speaker>Степан</speaker>
          <l>Не журись, Оксано,</l>
          <l>ось хутко знов побачим, як там світить</l>
          <l>і сонечко, і місяць на Вкраїні.</l>
        </sp>
        <sp who="#oksana">
          <speaker>Оксана</speaker>
          <l>Се ж як? Хіба умру? Тоді запевне</l>
          <l>душа полине…</l>
        </sp>
        <sp who="#stepan">
          <speaker>Степан</speaker>
          <l>Бог з тобою, люба!</l>
          <l>Чи я ж би про таке тобі казав?</l>
          <l>Надумав я поїхати з тобою</l>
          <l>в гостину до твоїх.</l>
        </sp>
        <sp who="#oksana">
          <speaker>Оксана</speaker>
          <stage>(іронічно)</stage>
          <l>Велике діло,</l>
          <l>що ти надумав! Цар думки заверне.</l>
        </sp>
        <sp who="#stepan">
          <speaker>Степан</speaker>
          <l>Цар пустить. Вже ж тепера на Вкраїні</l>
          <l>утихомирилося.</l>
        </sp>
        <sp who="#oksana">
          <speaker>Оксана</speaker>
          <stage>(гостро)</stage>
          <l>Як ти кажеш?</l>
          <l>Утихомирилось? Зломилась воля,</l>
          <l>Україна лягла Москві під ноги,</l>
          <l>се мир по-твоєму – ота руїна?</l>
          <l>Отак і я утихомирюсь хутко</l>
          <l>в труні.</l>
        </sp>
        <sp who="#stepan">
          <speaker>Степан</speaker>
          <l>Ти одживешся на Вкраїні.</l>
          <l>Москва ж не може заступити сонця,</l>
          <l>зв’ялити гаю рідного, зсушити</l>
          <l>річок веселих.</l>
        </sp>
        <sp who="#oksana">
          <speaker>Оксана</speaker>
          <stage>(понуро, уперто)</stage>
          <l>Годі, не кажи.</l>
          <l>Нікуди я тепера не поїду.</l>
        </sp>
        <sp who="#stepan">
          <speaker>Степан</speaker>
          <l>Чому ж?</l>
        </sp>
        <sp who="#oksana">
          <speaker>Оксана</speaker>
          <l>Не хочу.</l>
        </sp>
        <sp who="#stepan">
          <speaker>Степан</speaker>
          <l>Що се ти, Оксано?</l>
          <l>Мені аж дивно! Що се ти говориш?</l>
        </sp>
        <sp who="#oksana">
          <speaker>Оксана</speaker>
          <stage>(розпалившись, підводиться)</stage>
          <l>А я дивую, ти з яким лицем</l>
          <l>збираєшся з’явитись на Вкраїні!</l>
          <l>Сидів-сидів у запічку московськім,</l>
          <l>поки лилася кров, поки змагання</l>
          <l>велося за життя там на Вкраїні, –</l>
          <l>тепер, як «втихомирилось», ти їдеш</l>
          <l>того ясного сонця заживати,</l>
          <l>що не дістали руки загребущі,</l>
          <l>та гаєм недопаленим втішатись.</l>
          <l>На пожарині хочеш подивитись,</l>
          <l>чи там широко розлилися ріки</l>
          <l>від сліз та крови?..</l>
        </sp>
        <sp who="#stepan">
          <speaker>Степан</speaker>
          <l>Ти тепер картаєш.</l>
          <l>А як сама колись мені казала,</l>
          <l>що ти прийняти можеш тілько руку</l>
          <l>від крови чисту?</l>
        </sp>
        <sp who="#oksana">
          <speaker>Оксана</speaker>
          <l>Правда, я казала…</l>
          <l>Ми варті одно одного. Боялись</l>
          <l>розливу крови, і татар, і диби,</l>
          <l>і кривоприсяги, й шпигів московських,</l>
          <l>а тілько не подумали, що буде,</l>
          <l>як все утихомириться… Степане,</l>
          <l>дай руку!</l>
        </sp>
        <sp who="#stepan">
          <speaker>Степан</speaker>
          <l>Се навіщо?</l>
        </sp>
        <sp who="#oksana">
          <speaker>Оксана</speaker>
          <l>Ти не хочеш?</l>
        </sp>
        <sp who="#stepan">
          <speaker>Степан</speaker>
          <l>Ні, чом же?</l>
          <stage>(Дає руку Оксані).</stage>
        </sp>
        <sp who="#oksana">
          <speaker>Оксана</speaker>
          <stage>(дивиться на свою й Степанову руки)</stage>
          <l>От, здається, руки чисті,</l>
          <l>проте все мариться, що їх покрила</l>
          <l>не кров, а так… немов якась іржа…</l>
          <l>як на старих шаблях буває, знаєш?</l>
          <stage>(Пускає його руку і лягає знов. Говорить повільніше, млявіше, з перервами).</stage>
          <l>У батенька була така шаблюка…</l>
          <l>вони її закинули… ми з братом</l>
          <l>знайшли… в війну побавитись хотіли…</l>
          <l>не витягли… до піхви прикипіла…</l>
          <l>заржавіла… Отак і ми з тобою…</l>
          <l>зрослись, мов шабля з піхвою…</l>
          <l>навіки… обоє ржаві…</l>
        </sp>
        <sp who="#stepan">
          <speaker>Степан</speaker>
          <l>Ти, Оксано, вмієш</l>
          <l>зарізати словами без ножа.</l>
        </sp>
        <sp who="#oksana">
          <speaker>Оксана</speaker>
          <l>Та тілько ж се я вмію, більш нічого.</l>
          <l>Що-небудь же і я повинна вміти…</l>
          <stage>(Мовчання).</stage>
          <l>Як я умру, ти не бери вже вдруге</l>
          <l>українки, візьми московку ліпше…</l>
        </sp>
        <sp who="#stepan">
          <speaker>Степан</speaker>
          <l>Оксано!</l>
        </sp>
        <sp who="#oksana">
          <speaker>Оксана</speaker>
          <l>Всі ми ріжемо словами,</l>
          <l>а тут жінки плохі, вони бояться…</l>
        </sp>
        <sp who="#stepan">
          <speaker>Степан</speaker>
          <stage>(з мукою)</stage>
          <l>Та пожалій себе й мене хоч трохи!</l>
        </sp>
        <sp who="#oksana">
          <speaker>Оксана</speaker>
          <l>Занадто я жаліла… в тім і горе…</l>
          <l>Якби я мала сили не жаліти,</l>
          <l>то вирвались би геть з сії кормиги –</l>
          <l>і ти б ослобонився від іржі…</l>
          <l>А так, вже чисто: ні собі, ні людям!</l>
        </sp>
        <sp who="#stepan">
          <speaker>Степан</speaker>
          <l>Оксаночко!! Поїдем на Вкраїну!</l>
          <l>Ну, я тебе прошу! Там батько-мати,</l>
          <l>родина, приятелі, там ти з ними</l>
          <l>розважишся.</l>
        </sp>
        <sp who="#oksana">
          <speaker>Оксана</speaker>
          <stage>(одвертається)</stage>
          <l>Я й в вічі не насмію</l>
          <l>їм глянути…</l>
        </sp>
        <sp who="#stepan">
          <speaker>Степан</speaker>
          <l>Ну, в Київ подамося,</l>
          <l>помолимось, нехай нас бог простить,</l>
          <l>нехай тобі здоров’я верне!</l>
        </sp>
        <sp who="#oksana">
          <speaker>Оксана</speaker>
          <l>Нащо?</l>
          <l>Кому потрібне те моє здоров’я,</l>
          <l>та й я сама?</l>
        </sp>
        <sp who="#stepan">
          <speaker>Степан</speaker>
          <l>Мені, моя єдина!</l>
          <l>Я ж так тебе люблю !</l>
        </sp>
        <sp who="#oksana">
          <speaker>Оксана</speaker>
          <l>Тобі здається.</l>
          <l>Ти жалуєш мене, але любити…</l>
          <l>таки і нема за віщо… Я тепер</l>
          <l>така недобра стала, вередлива…</l>
        </sp>
        <sp who="#stepan">
          <speaker>Степан</speaker>
          <l>Ні, ні, моя хороша!</l>
        </sp>
        <sp who="#oksana">
          <speaker>Оксана</speaker>
          <l>Я – хороша?</l>
          <l>Хоч би й була коли яка краса,</l>
          <l>то вже давно вона з обличчя спала…</l>
        </sp>
        <sp who="#stepan">
          <speaker>Степан</speaker>
          <stage>(гладить її руку, низько похиливши голову)</stage>
          <l>Ти шарпаєш себе речами тими.</l>
          <l>Не треба стілько говорити…</l>
        </sp>
        <sp who="#oksana">
          <speaker>Оксана</speaker>
          <l>Правда…</l>
        </sp>
        <sp who="#stepan">
          <speaker>Степан</speaker>
          <l>Та й що картатися словами, люба?</l>
          <l>Нас доля так уже скарала тяжко,</l>
          <l>що, певне, й бог простить усі гріхи.</l>
          <l>Хто кров із ран теряв, а ми із серця.</l>
          <l>Хто засланий, в турму замкнутий був,</l>
          <l>а ми несли кайдани невидимі.</l>
          <l>Хто мав хвилини щастя в боротьбі,</l>
          <l>а нас важка, страшна душила змора,</l>
          <l>і нам не вділено було снаги</l>
          <l>ту змору подолати…</l>
        </sp>
        <sp who="#oksana">
          <speaker>Оксана</speaker>
          <stage>(спокійніше й лагідніше, ніж досі)</stage>
          <l>Так, се правда.</l>
          <l>Але ніхто сього не зрозуміє,</l>
          <l>поки ми живі. Отже, треба вмерти.</l>
          <l>Ти, певне, довше проживеш, ніж я, –</l>
          <l>до рук тобі свій заповіт віддам я,</l>
          <l>а ти його передаси родині</l>
          <l>і братчикам, хто ще живий лишився.</l>
        </sp>
        <sp who="#stepan">
          <speaker>Степан</speaker>
          <stage>(з гострою тугою)</stage>
          <l>Ой, краще б я тобі таке казав!</l>
        </sp>
        <sp who="#oksana">
          <speaker>Оксана</speaker>
          <stage>(підводиться і прихиляє його до себе)</stage>
          <l>Ні, любий, ти на світі потрібніший,</l>
          <l>тобі ще є про що й про кого дбати.</l>
          <l>Борцем не вдався ти, та після бою</l>
          <l>подоланим подати пільгу зможеш,</l>
          <l>як ти не раз давав… На бойовиську</l>
          <l>не всі ж померли, ранених багато…</l>
          <l>поможеш їм одужати, то, може,</l>
          <l>колись там… знов зібравшися до бою,</l>
          <l>вони тебе згадають добрим словом…</l>
          <l>а як і ні – не жалуй, що поміг.</l>
          <stage>(Сидять який час мовчки, обнявшись)</stage>
        </sp>
        <sp who="#stepan">
          <speaker>Степан</speaker>
          <stage>(підводиться і подає Оксані руку)</stage>
          <l>Ходім, я заведу тебе до хати.</l>
          <l>Бач, сонце вже навзаході.</l>
        </sp>
        <sp who="#oksana">
          <speaker>Оксана</speaker>
          <l>Ходім.</l>
          <stage>(Спираючись на руку Степанову, іде до будинку. Не доходячи рундука, спиняється і обертається, дивлячись на західне сонце, що вже зникає за обрієм).</stage>
          <l>Добраніч, сонечко! Ідеш на захід…</l>
          <l>Ти бачиш Україну – привітай!</l>
        </sp>
        <p>
          27-29.04.1910.
        </p>
      </div>
    </body>
  </text>
</TEI>